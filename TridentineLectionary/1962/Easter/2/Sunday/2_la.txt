Caríssimi, Christus passus est pro 
nobis, vobis relínquens exémplum, ut 
sequámini vestígia ejus. Qui peccátum 
non fecit, nec invéntus est dolus in ore 
ejus: qui cum maledicerétur, non 
maledicébat, cum paterétur, non 
comminabátur: tradébat autem judicánti
se injúste: qui peccáta nostra ipse 
pértulit in córpore suo super lignum: ut 
peccátis mórtui, justítiae vivámus: cujus
livóre sanáti estis. Erátis enim sicut 
oves errántes, sed convérsi estis nunc 
ad pastórem et epíscopum animárum 
vestrárum.