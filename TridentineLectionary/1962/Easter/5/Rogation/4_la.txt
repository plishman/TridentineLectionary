In illo témpore: Dixit Jesus discípulis 
suis: Quis vestrum habébit amícum, et 
ibit ad illum média nocte, et dicet illi: 
Amíce, cómmoda mihi tres panes, 
quóniam amícus meus venit de ad me, 
et non hábeo quod ponam ante illum: 
et ille deíntus respóndens dicat: Noli 
mihi moléstus esse, jam óstium 
clausum est et púeri mei mecum sunt 
in cubíli; non possum súrgere, et dare 
tibi. Et si ille perseverávit pulsans: dico 
vobis, etsi non dabit illi surgens, eo 
quod amícus ejus sit, propter 
improbitátem tamen ejus surget, et 
dabit illi quotquot habet necessários. Et
ego dico vobis: Pétite, et dábitur vobis: 
quaérite, et inveniétis: pulsáte, et 
aperiétur vobis. Omnis enim qui petit, 
áccipit: et qui quærit, invénit: et pulsánti
aperiétur. Quis autem ex vobis patrem 
petit panem, numquid lápidem dabit 
dabit illi? Aut piscem: numquid pro 
pisce serpéntem dabit illi? Aut si petíerit
ovum: numquid pórriget illi 
scorpiónem? Si ergo vos cum sitis mali,
nostis bona data dare filiís vestris: 
quanto magis Pater vester do cælo 
dabit spíritum bonum peténtibus se?