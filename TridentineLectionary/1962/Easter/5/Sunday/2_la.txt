Carissimi: Estóte factóres verbi, et non
auditóres tantum: falléntes 
vosmetípsos. Quia si quis audítor est 
verbi et non factor: hic comparábitur 
viro consideránti vultum nativitátis suæ 
in spéculo: considerávit enim se, et 
ábiit, et statim oblítus est qualis fúerit 
Qui autem perspéxerit in legem 
perféctam libertátis et permánserit in 
ea, non audítor obliviósus factus, sed 
factor óperis: hic beátus in facto suo 
erit. Si quis autem putat se religiósum 
esse, non refrǽnans linguam suam, 
sed sedúcens cor suum, hujus vana est
relígio. Relígio munda et immaculáta 
apud Deum et Patrem, hæc est: 
Visitare pupíllos et víduas in 
tribulatióne eórum, et immaculátum se 
custodíre ab hoc sǽculo.