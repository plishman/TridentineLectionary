Vere dignum et justum est, æquum et 
salutáre, te quidem, Dómine, omni 
témpore, sed in hac potíssimum die, 
gloriósius prædicáre, cum Pascha 
nostrum immolátus est Christus. Ipse 
enim verus est Agnus, qui ábstulit 
peccáta mundi. Qui mortem nostram 
moriéndo destrúxit, et vitam 
resurgéndo reparávit. Et ídeo cum 
Ángelis et Archángelis, cum Thronis et 
Dóminatiónibus, cumque omni milítia 
cæléstis exércitus, hymnum glóriæ tuæ
cánimus sine fine dicéntes: