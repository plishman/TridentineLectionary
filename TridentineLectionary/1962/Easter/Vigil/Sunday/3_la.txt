Véspere autem sábbati, quæ lucéscit in
prima sábbati, venit María Magdaléne, 
et áltera María vidére sepúlcrum. Et 
ecce terræmótus factus est magnus. 
Ángelus enim Dómini descéndit de 
cælo: et accédens revólvit lápidem, et 
sedébat super eum: erat autem 
aspéctus ejus sicut fulgur: et 
vestiméntum ejus sicut nix. Præ timóre 
autem ejus extérriti sunt custódes, et 
factu sunt velut mórtui. Respóndens 
autem Ángelus, dixit muliéribus: Nolíte 
timére vos: scio enim, quod Jesum, qui 
crucifíxus est, quǽritis: non est hic: 
surréxit enim, sicut dixit. Veníte, et 
vidéte locum, ubi pósitus erat Dóminus.
Et cito eúntes dícite discípulis ejus, 
quia surréxit: et ecce præcédit vos in 
Galilǽam: ibi eum vidébitis. Ecce 
prædíxi vobis.
<br>
<i>(The creed is not said, nor the 
Offertory.)</i>