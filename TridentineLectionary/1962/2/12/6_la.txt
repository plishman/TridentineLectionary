In illo témpore: Dixit Petrus ad Jesum:
Ecce, nos relíquimus ómnia, et secúti
sumus te: quid ergo erit nobis? Jesus
autem dixit illis: Amen, dico vobis,
quod vos, qui secúti estis me, in
regeneratióne, cum séderit Fílius
hóminis in sede majestátis suæ,
sedébitis et vos super sedes
duódecim, judicántes duódecim tribus
Israël. Et omnis, qui relíquerit domum,
vel fratres, aut soróres, aut patrem, aut
matrem, aut uxórem, aut fílios, aut
agros, propter nomen meum,
céntuplum accípiet, et vitam ætérnam
possidébit.