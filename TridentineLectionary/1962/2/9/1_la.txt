Deus, qui beátum Cyríllum
Confessórem tuum atque Pontíficem
divínæ maternitátis beatíssimæ
Vírginis Maríæ assertórem invíctum
effecísti: concéde, ipso intercedénte; ut
qui vere eam Genitrícem Dei crédimus,
matérna ejusdem protectióne
salvémur. Per Dóminum nostrum,
Jesum Christum, Filium tuum, qui
tecum vivit et regnat in unitáte Spiritus
Sancti, Deus, per ómnia sǽcula
sæculórum.

(For St. Apollonia)
Deus, qui inter cétera poténtiæ tuæ
mirácula étiam in sexu frágili victóriam
martýrii contulísti: concéde propítius; ut
qui beátæ Apollóniæ Vírginis et
Martyris tuæ natalítia cólimus, per ejus
ad te exémpla gradiámur. Per
Dóminum nostrum Jesum Christum,
Fílium tuum, qui tecum vivit et regnat in
unitáte Spíritus Sancti, Deus, per
ómnia sǽcula sæculórum.