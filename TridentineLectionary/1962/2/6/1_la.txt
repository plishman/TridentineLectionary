Deus, qui beátum Titum Confessórem 
tuum atque Pontíficem, apostólicis 
virtútibus decorásti : ejus méritis et 
intercessióne concéde ; ut juste et pie 
vivéntes in hoc sǽculo, ad cælestem 
pátriam perveníre mereámur. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(For St. Dorothy, Virgin and Martyr)
Indulgéntiam nobis, quǽsumus, 
Dómine, beáta Dorothéa Virgo et 
Martyr implóret: quæ tibi grata semper 
éxstitit, et mérito castitátis, et tuæ 
professióne virtútis. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.