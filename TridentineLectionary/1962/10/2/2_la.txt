Hæc dicit Dóminus Deus: Ecce, ego 
mittam Ángelum meum, qui præcédat 
te, et custódiat in via, et intróducat in 
locum, quem parávi. Obsérva eum, et 
audi vocem ejus, nec contemnéndum 
putes: quia non dimíttet, cum 
peccáveris, et est nomen meum in illo. 
Quod si audiéris vocem ejus et féceris 
ómnia, quæ loquor, inimícus ero 
inimícis tuis et affligam affligéntes te: 
præcedétque te Ángelus meus.