Caríssime: Víduas honóra quæ vere 
vidum sunt. Si qua autem vídua fílios, 
aut nepótes habet, discat primum 
domum suam régere, et mútuam vicem
réddere paréntibus: hoc enim 
accéptum est coram Deo. Quæ autem 
vere vidua est, et desoláta, speret in 
Deum, et instet obsecratiónibus, et 
oratiónibus nocte, ac die. Nam quæ in 
delíciis est, vivens mórtua est. Et hoc 
prǽcipe, ut irreprehensíbiles sint. Si 
quis autem suórum, et máxime 
domesticórum curam non habet, fldem 
negávit, et est infidélí detérior. Vídua 
eligátur non minus sexagínta annórum, 
quæ fúerit unius vírí uxor, in opéribus 
bonis. testimónium habens, si fílios 
educávit, si hospítio recépit,, si 
sanctórum pedes lavit, si tribulatiónem 
patiéntibus subministrávit, si omne 
opus bonum subsecuta est.