Pretiósi córporis, et sánguinis tui sacris 
refécti mystériis, Dómine, adprecámur:
ut beáti Joánnis Confessóris tui 
exémplo, studeámus confitéri quod 
crédidit, et ópere exercére quod 
dócuit: Qui vivis et regnas, cum Deo 
Patre in unitáte Spíritus Sancti, Deus, 
per ómnia sǽcula sæculórum.

(For St. Dionysius and companions)
Sumptis, Dómine, sacraméntis, 
quǽsumus: ut, intercedéntibus beátis 
Martýribus tuis Dionýsio, Rústico et 
Eleuthério, ad redemptiónis ætérnæ 
proficiamus augméntum. Per 
Dóminum nostrum Jesum Christum,
Fílium tuum: Qui tecum vivit et regnat 
in unitáte Spíritus Sancti, Deus, per 
ómnia sǽcula sæculórum.