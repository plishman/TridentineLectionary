In illo témpore: Cum redírent, remánsit 
puer Jesus in Jerúsalem, et non 
cognovérunt paréntes ejus 
existimántes autem illum esse in 
comitátu, venérunt iter diéi, et 
requirébant eum inter cognátos et 
notos. Et non inveniéntes, regréssi sunt
in Jerúsalem, requiréntes eum. Et 
factum est, post triduum invenérunt 
illum in templo sedéntem in médio 
doctórum, audiéntem illos, et 
interrogántem eos. Stupébant autem 
omnes, qui eum audiébant, super 
prudéntia et respónsis ejus. Et vidéntes
admiráti sunt. Et dixit mater ejus ad 
ilium: Fili, quid fecísti nobis sic? ecce 
pater tuus, et ego doléntes 
quærebámus te. Et ait ad illos: "Quid 
est quod me quærebatis? Nesciebátis 
quia in his, quæ Patris mei sunt, 
opórtet me esse?" Et ipsi non 
intellexérunt verbum, quod locútus est 
ad eos. Et descéndit cum eis, et venit 
Názareth: et erat súbditus illis.