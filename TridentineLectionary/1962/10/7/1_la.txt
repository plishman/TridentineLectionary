Deus, cujus Unigénitus, per vitam, 
mortem et resurrectiónem suam nobis 
salútis ætérnæ prǽmia comparávit: 
concéde, quǽsumus; ut, hæc mystéria 
sanctíssimo beátæ Maríæ Vírginis 
Rosário recoléntes, et imitémur quod 
cóntinent, et quod promíttunt, 
assequámur. Per eúndem Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti Deus, per ómnia sǽcula
sæculórum.

(For St. Mark, Pope)
Gregem tuum, Pastor ætérne, placátus
inténde: et, per beátum Marcum 
Summum Pontíficem, perpétua 
protectióne custódi; quem totíus 
Ecclésiæ præstitísti esse pastórem. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.