<b>Osee 6: 1-6</b>
Hæc dicit Dominus: In tribulatione sua 
mane consurgent ad me: Venite, et 
revertamur ad Dominum: quia ipse 
cepit, et sanabit nos: percutiet, et 
curabit nos. Vivificabit nos post duos 
dies: in die tertia suscitabit nos, et 
vivemus in conspectu eius. Sciemus, 
sequemurque, ut cognoscamus 
Dominum: quasi diluculum præparatus 
est egressus ejus, et veniet quasi imper
nobis temporaneus, et serotinus terræ. 
Quid faciam tibi Ephraim? quid faciam 
tibi Juda? Misericordia vestra quasi 
nubes matutina, et quasi ros mane 
pertransiens. Propter hoc dolavi in 
prophetis, occidi eos in verbis oris mei: 
et judicia tua quasi lux egredientur. 
Quia misericordiam volui, et non 
sacrificium, et scientiam Dei plus quam 
holocausta.
<br>
<b>Habacuc 3: 2-3</b>
Domine, audivi auditum tuum, et timui: 
consideravi opera tua, et expavi. In 
medio duorum animalium innotesceris: 
dum appropinquaverint anni 
cognosceris: dum advenerit, tempus, 
ostenderis. In eo, dum conturbata 
fuerit anima mea: in ira, misericordiæ 
memor eris. Deus a Libano veniet, et 
Sanctus de monte umbroso, et 
condenso. Operuit cælos maiestas 
ejus: et laudis ejus plena est terra.
<br><br><br><br>
Oremus.
<b>V.</b> Flectamus genua.
<b>R.</b> Levate.