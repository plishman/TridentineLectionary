Oremus et pro beatissimo Papa nostro 
<i>N.</i>, ut Deus et Dominus noster, qui 
elegit eum in ordine episcopatus, 
salvum atque incolumem custodiat 
Ecclesiæ suæ sanctæ, ad regendum 
populum sanctum Dei.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, cujus 
judicio universa fundantur: respice 
propitius ad preces nostras, et electum 
nobis Antistitem tua pietate conserva; 
ut christiana plebs, quæ te gubernatur 
auctore, sub tanto pontifice, credulitatis
suæ meritis augeatur. Per Dominum 
nostrum Jesum Christum, Filium tuum: 
qui tecum vivit et regnat in unitate 
Spiritus Sancti Deus, per omnia sæcula
sæculorum.
<br>
<b>R.</b> Amen.