Oremus et pro hæreticis et 
schismaticis: ut Deus et Dominus 
noster eruat eos ab erroribus universis;
et ad sanctam matrem Ecclesiam 
Catholicam atque Apostolicam 
revocare dignetur.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, qui 
salvas omnes, et neminem vis perire: 
respice ad animas diabolica fraude 
deceptas; ut omni hæretica pravitatæ 
deposita, errantium corda resipiscant, 
et ad veritatis tuæ redeant unitatem. 
Per Dominum nostrum Jesum 
Christum, Filium tuum: qui tecum vivit 
et regnat in unitate Spiritus Sancti 
Deus, per omnia sæcula sæculorum.
<br>
<b>R.</b> Amen.