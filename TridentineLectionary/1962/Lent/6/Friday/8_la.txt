Oremus et pro omnibus res publicas 
moderantibus, eorumque ministeriis et 
potestatibus: ut Deus et Dominus 
noster mentes et corda eorum 
secundum voluntatem suam dirigat ad 
nostram perpetuam pacem.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, in cujus 
manu sunt omnium potestates et 
omnium jura populorum: respice 
benignus ad eos, qui nos in potestate 
regunt; ut ubique terrarum, dextera tua 
protegente, et religionis integritas, et 
patriæ securitas indesinenter consistat.
Per Dominum nostrum Jesum 
Christum, Filium tuum: qui tecum vivit 
et regnat in unitate Spiritus Sancti 
Deus, per omnia sæcula sæculorum.
<b>R.</b> Amen.