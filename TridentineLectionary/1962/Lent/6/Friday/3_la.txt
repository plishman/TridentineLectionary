<b>S.</b> Dominus sit in cordibus vestris et in 
labiis vestris.
<b>R.</b> Amen.
Passio Domini nostri Jesu Christi 
secundum Joannem.
<b>C.</b> In illo tempore: Egressus est Jesus 
cum discipulis suis trans torrentem 
Cedron, ubi erat hortus, in quem 
introivit ipse, et discipuli ejus Sciebat 
autem et Judas, qui tradebat eum, 
locum: quia frequenter Jesus 
convenerat illuc cum discipulis suis. 
Judas ergo cum accepisset cohortem, 
et a pontificibus et pharisæis ministros, 
venit illuc cum laternis, et facibus, et 
armis. Jesus itaque sciens omnia quæ 
ventura erant super eum, processit, et 
dixit eis: <b>J.</b> Quem quæritis? <b>C.</b> 
Responderunt ei: <b>S.</b> Jesum 
Nazarenum. <b>C.</b> Dicit eis Jesus: <b>J.</b> Ego 
sum. <b>C.</b> Stabat autem et Judas, qui 
tradebat eum, cum ipsis. Ut ergo dixit 
eis: Ego sum: abierunt retrorsum, et 
ceciderunt in terram. Iterum ergo 
interrogavit eos: <b>J.</b> Quem quæritis? <b>C.</b> 
Illi autem dixerunt, <b>S.</b> Jesum 
Nazarenum. <b>C.</b> Respondit Jesus: <b>J.</b> 
Dixi vobis, quia ego sum: si ergo me 
quæritis, sinite hos abire. <b>C.</b> Ut 
impleretur sermo, quem dixit: Quia 
quos dedisti mihi, non perdidi ex eis 
quemquam. Simon ergo Petrus habens
gladium eduxit eum: et percussit 
pontificis servum: et abscidit auriculam 
ejus dexteram. Erat autem nomen 
servo Malchus. Dixit ergo Jesus Petro: 
<b>J.</b> Mitte gladium tuum in vaginam. 
Calicem, quem didit mihi Pater, non 
bibam illum? <b>C.</b> Cohors ergo, et 
tribunus, et ministri Judæorum 
comprehenderunt Jesum, et ligaverunt 
eum: et adduxerunt eum ad Annam 
primum; erat autem socer Caiphæ, qui 
erat pontifex anni illius. Erat autem 
Caiphas, quo consilium dederat 
Judæis: Quia expedit unum hominem 
mori pro populo. Sequebatur autem 
Jesum Simon Petrus, et alius 
discipulus. Discipulus autem ille erat 
notus pontifici, et introivit cum Jesu in 
atrium pontificis. Petrus autem stabat 
ad ostium foris. Exivit ergo discipulus 
alius, qui erat notus pontifici, et dixit 
ostiariæ: et introduxit Petrum. Dicit ergo
Petro ancilla ostiaria: <b>S.</b> Numquid et tu 
ex discipulis es hominis istius? <b>C.</b> Dicit 
ille: <b>S.</b> Non sum. <b>C.</b> Stabant autem 
servi, et ministri ad prunas, quia frigus 
erat, et calefaciebant se. Erat autem 
cum eis et Petrus stans, et califaciens 
se. Pontifex ergo interrogavit Jesum de
discipulis suis, et de doctrina ejus. 
Respondit ei Jesus: <b>J.</b> Ego palam 
locutus sum mundo: ego semper docui 
in synagoga, et in templo, quo omnes 
Judæi conveniunt: et in occulto locutus 
sum nihil. Quid me interrogas? 
interroga eos, qui audierunt quid 
locutus sim ipsis: ecce hi sciunt quæ 
dixerim ego. <b>C.</b> Hæc autem cum 
dixisset, unus assistens ministrorum 
dedit alapam Jesu, dicens: <b>S.</b> Sic 
respondes pontifici? <b>C.</b> Respondit ei 
Jesus: <b>J.</b> Si male locutus sum, 
testimonium perhibe de malo: si autem 
bene, quid me cædis? <b>C.</b> Et misit eum 
Annas ligatum ad Caipham pontificem. 
Erat autem Simon Petrus stans, et 
calefaciens se. Dixerunt ergo ei: <b>S.</b> 
Numquid et tu ex discipulis ejus es? <b>C.</b> 
Negavit ille, et dixerit: <b>S.</b> Non sum. <b>C.</b> 
Dicit ei unus ex servis pontificis, 
cognatus ejus, cujus abscidit Petrus 
auriculam: <b>S.</b> Nonne ego te vidi in horto
cum illo? <b>C.</b> Iterum ergo negavit Petrus:
et statim gallus cantavit. Adducunt ergo
Jesum a Caipha in prætorium. Erat 
autem mane: et ipsi non introierunt in 
prætorium, ut non contaminarentur, sed
ut manducarent pascha. Exivit ergo 
Pilatus ad eos foras, et dixit: <b>S.</b> Quam 
accusationem affertis adversus 
hominem hunc? <b>C.</b> Responderunt, et 
dixerunt ei: <b>S.</b> Si non esset hic 
malefactor, non tibi tradidissemus eum.
<b>C.</b> Dixit ergo eis Pilatus: <b>S.</b> Accipite 
eum vos, et secundum legem vestram 
judicate eum. <b>C.</b> Dixerunt ergo ei 
Judæi: <b>S.</b> Nobis non licet interficere 
quemquam. <b>C.</b> Ut sermo Jesu 
impleretur, quem dixit, significans qua 
morte esset moriturus. Introivit ergo 
iterum in prætorium Pilatus et vocavit 
Jesum, et dixit ei: <b>S.</b> Tu es Rex 
Judæorum? <b>C.</b> Respondit Jesus: <b>J.</b> A 
temetipso hoc dicis, an alii dixerunt tibi 
de me? <b>C.</b> Respondit Pilatus: <b>S.</b> 
Numquid ego Judæus sum? Gens tua, 
et pontifices tradiderunt te mihi: quid 
fecisti? <b>C.</b> Respondit Jesus: <b>J.</b> Regnum
meum non est de hoc mundo. Si ex 
hoc mundo esset regnum meum, 
ministri mei utique decertarent ut non 
traderer Judæis: nun autem regnum 
meum non est hinc. <b>C.</b> Dixit itaque est 
Pilatus: <b>S.</b> Ergo Rex es tu? <b>C.</b> 
Respondit Jesus: <b>J.</b> Tu dicis quia Rex 
sum ego. Ego in hoc natus sum, et ad 
hoc veni in mundum, ut testimonium 
perhibeam veritati: omnis, qui est ex 
veritate, audit vocem meam. <b>C.</b> Dicit ei 
Pilatus: <b>S.</b> Quid est veritas? <b>C.</b> Et cum 
hoc dixisset, iterum exivit ad Judæos, 
et dicit eis: <b>S.</b> Ego nullam invenio in eo 
causam. Est autem consuetudo vobis 
ut unum dimittam vobis in Pasha: vultis 
ergo dimittam vobis Regem 
Judæorum? <b>C.</b> Clamverunt ergo 
rursum omnes, dicentes: <b>S.</b> Non hunc, 
sed Barabbam. <b>C.</b> Erat autem 
Barabbas latro. Tunc ergo apprehendit 
Pilatus Jesum, et flagellavit. Et milites 
plectentes coronam de spinis, 
imposuerunt capiti ejus: et veste 
purpurea circumdederunt eum. Et 
veniebant ad eum, et dicebant: <b>S.</b> Ave 
Rex Judæorum. <b>C.</b> Et dabant ei alapas.
Exivit ergo iterum Pilatus foras, et dicit 
eis: <b>S.</b> Ecce adduco vobis eum foras, ut
cognoscatis quia nullam invenio in eo 
causam. <b>C.</b> Exivit ergo Jesus portans 
coronam spineam, et purpureum 
vestimentum. Et dicit eis: <b>S.</b> Ecce 
homo. <b>C.</b> Cum ergo vidissent cum 
pontifices et ministri, clamabant, 
dicentes: <b>S.</b> Crucifige, crucifige eum. C.
Dicit eis Pilatus: <b>S.</b> Accpipte eum vos, 
et crucifigite: ego enim non invenio in 
eo causam. <b>C.</b> Responderunt ei Judæi:
<b>S.</b> Nos legem habemus, et secundum 
legem debet mori, quia Filium Dei se 
fecit. <b>C.</b> Cum ergo audisset Pilatus 
hunc sermonem, magis timuit. Et 
ingressus est prætorium iterum: et dixit 
ad Jesum: <b>S.</b> Unde es tu? <b>C.</b> Jesus 
autem responsum non dedit ei. Dicit 
ergo ei Pilatus: <b>S.</b> Mihi non loqueris? 
Nescis quia potestatem habeo 
crucifigere te, et potestatem habeo 
dimittere te? <b>C.</b> Respondit Jesus: <b>J.</b> 
Non haberes potestatem adversum me 
ullam, nisi tibi datum esset desuper. 
Propterea qui me tradidit tibi, majus 
peccatum habet. <b>C.</b> Et exinde 
quærebat Pilatus dimittere eum. Judæi 
autem clamabant, dicentes: <b>S.</b> Si hunc 
dimittis, non es amicus Cæsaris. Omnis
enim qui se regem facit, contradicit 
Cæsari. <b>C.</b> Pilatus autem cum audisset 
hos sermones, adduxit foras Jesum, et 
sedit pro tribunali, in loco qui dicitur 
Lithostrotos, hebraice autem Gabbatha.
Erat autem Parasceve Paschæ, hora 
quasi sexta, et dicit Judæis: <b>S.</b> Ecce 
Rex vester. <b>C.</b> Illi autem clamabant: <b>S.</b> 
Tolle, tolle, crucifige eum. <b>C.</b> Dicit eis 
Pilatus: <b>S.</b> Regem vestrum crucifigam? 
<b>C.</b> Responderunt pontifices: <b>S.</b> Non 
habemus regem, nisi Cæsarem. <b>C.</b> 
Tunc ergo tradidit eis illum ut 
crucifigeretur. Susceperunt autem 
Jesum, et eduxerunt. Et bajulans sibi 
crucem, exivit in eum, qui dicitur 
Calvariæ, locum, hebraice autem 
Golgotha: ubi crucifixerunt eum, et cum
eo alios duos hinc et hinc, medium 
autem Jesum. Scripsit autem et titulum 
Pilatus: et posuit super crucem. Erat 
autem scriptum: Jesus Nazarenus, Rex
Judæorum. Hunc ergo titulum multi 
Judæorum legerunt, quia prope 
civitatem erat locus ubi crucifixus est 
Jesus. Et erat scriptum hebraice, 
græce et latine. Dicebant ergo Pilato 
pontifices Judæorum: <b>S.</b> Noli scribere, 
Rex Judæorum, sed quia ipse dixit: 
Rex sum Judæorum. <b>C.</b> Respondit 
Pilatus: <b>S.</b> Quod scripsi, scripsi. <b>C.</b> 
Milites ergo cum crucifixissent eum, 
acceperunt vestimenta ejus et fecerunt 
quatuor partes: unicuique militi partem, 
et tunicam. Erat autem tunica 
inconsutilis, desuper contexta per 
totum. Dixerunt ergo ad invicem: <b>S.</b> 
Non scindamus eam, sed sortiamur de 
illa cujus sit. <b>C.</b> Ut Scriptura impleretur, 
dicens: Partiti sunt vestimenta mea sibi:
et in vestem meam miserunt sortem. Et
milites quidem hæc fecerunt. Stabant 
autem juxta crucem Jesu mater ejus, et
soror matris ejus Maria Cleophæ, et 
Maria Magdalene. Cum videsset ergo 
Jesus matrem, et discipulum stantem, 
quem diligebat, dicit matri suæ: <b>J.</b> 
Mulier, ecce filius tuus. <b>C.</b> Deinde dicit 
discipulo: <b>J.</b> Ecce mater tua. <b>C.</b> Et ex 
illa hora accepit eam discipulus in sua. 
Postea sciens Jesus quia omnia 
consummata sunt, ut consummaretur 
Scriptura, dixit: <b>J.</b> Sitio. <b>C.</b> Vas ergo 
erat positum aceto plenum. Illi autem 
spongiam plenam aceto, hyssopo 
circumponentes, obtulerunt ori ejus. 
Cum ergo accepisset Jesus acetum, 
dixit: <b>J.</b> Consummatum est. <b>C.</b> Et 
inclinato capite, tradidit spiritum.
Judæi ergo quoniam Parasceve erat ut 
non remanerent in cruce corpora 
sabbato erat enim magnus dies ille 
sabbati) rogaverunt Pilaum, ut 
frangerentur eorum crura, et tollerentur.
Venerunt ergo milites: et primi quidem 
fregerunt crura, et alterius qui crucifixus
est cum eo. Ad Jesum autem cum 
venissent, ut viderunt eum iam 
mortuum, non fregerunt ejus crura: sed 
unus militum lancea latus ejus aperuit, 
et continuo exivit sanguis et aqua. Et 
qui vidit, testimonium perhibuit: et 
verum est testimonium ejus. Et ille scit, 
quia vera dicit: ut et vos credatis. Facta
sunt enim hæc ut Scriptura impleretur: 
Os non comminuetis ex eo. Et iterum 
alia Scriptura dicit: Videbunt in quem 
transfixerunt. Post hæc autem rogavit 
Pilatum Ioseph ab Arimathæa eo quod 
esset discipulus Jesu, occultus autem 
propter metum Judæorum, ut tolleret 
corpus Jesu. Et permisit Pilatus. Venit 
ergo, et tulit corpus Jesu. Venit autem 
et Nicodemus, qui venerat ad Jesum 
nocte primum, ferens mixturam 
myrrhæ, et alæs, quasi libras centum. 
Acceperunt ergo corpus Jesu, et 
ligaverunt illud linteis cum aromatibus, 
sicut mos est Judæis sepelire. Erat 
autem in loco, ubi crucifixus est, hortus:
et in horto monumentum novum, in quo
nondum quisquam positus erat. Ibi ergo
propter Parasceven Judæorum, quia 
juxta erat monumentum, posuerunt 
Jesum.