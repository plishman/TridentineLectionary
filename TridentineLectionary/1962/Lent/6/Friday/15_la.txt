<br>
<i>(The Cross is then carried by two 
acolytes, with two others at their side 
bearing lighted candles, down to the 
entrance to the choir where it is 
venerated by the congregation in 
procession making only one 
genuflection as they do so. During the 
time that the veneration lasts, the 
following Reproaches are sung:)</i>
<br>
<b>V.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Quia eduxi te de terra Aegypti, 
parasti crucem Salvatori tuo.
<br>
<b>R.</b> Agios o Theos!
<b>R.</b> Sanctus Deus!
<b>R.</b> Agios ischyros!
<b>R.</b> Sanctus fortis!
<b>R.</b> Agios athanatos, eleison imas.
<br>
<b>R.</b> Sanctus immortalis, miserere nobis.
<br>
<b>V.</b> Quia eduxi te per desertum 
quadraginta annis, et manna cibavi te, 
et introduxi te in terram satis bonam: 
parasti Crucem Salvatori tuo.
<br>
<b>R.</b> Agios o Theos!
<b>R.</b> Sanctus Deus!
<b>R.</b> Agios ischyros!
<br>
<br>
<br>
<b>R.</b> Sanctus fortis!
<b>R.</b> Agios athanatos, eleison imas.
<br>
<b>R.</b> Sanctus immortalis, miserere nobis.
<br>
<b>V.</b> Quid ultra debui facere tibi, et non 
feci? Ego quidem plantavi te vineam 
meam speciosissimam: et tu facta es 
mihi nimis amara: aceto namque sitim 
meam potasti: et lancea perforasti latus
Salvatori tuo.
<br>
<b>R.</b> Agios o Theos!
<b>R.</b> Sanctus Deus!
<b>R.</b> Agios ischyros!
<b>R.</b> Sanctus fortis!
<b>R.</b> Agios athanatos, eleison imas.
<br>
<b>R.</b> Sanctus immortalis, miserere nobis.
<br>
<b>V.</b> Ego propter te flagellavi Aegyptum 
cum primogenitus suis: et tu me 
flagellatum tradidisti.
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego eduxi te de Aegypto, demerso 
Pharaone in Mare Rubrum: et tu me 
tradidisti principibus sacerdotum.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego ante te aperui mare: et tu 
aperuisti lancea latus meum.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<b>V.</b> Ego ante te præivi in columna nubis:
et tu me duxisti ad prætorium Pilati.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego te pavi manna per desertum: et 
tu me cecidisti alapis et flagellis.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego te potavi aqua salutis de petra: 
et tu me potasti felle, et aceto.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego propter te Chananæorum reges 
percussi: et tu percussisti arundine 
caput meum.
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego dedi tibi sceptrum regale: et tu 
dedisti capiti meo spineam coronam.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
<b>V.</b> Ego te exaltavi magna virtute: et tu 
me suspendisti in patibulo Crucis.
<br>
<b>R.</b> Popule meus, quid feci tibi? aut in 
quo contristavi te? Responde mihi.
<br>
Ant. Crucem tuam adoramus, Domine: 
et sanctam resurrectionem tuam 
laudamus, et glorificamus: ecce enim 
propter lignum venit gaudium in 
universo mundo.
<br>
Deus misereatur nostri, et benedicat 
nobis. Illuminet vultum suum super 
nos, et misereatur nostri.
<br>
Ant. Crucem tuam adoramus, Domine: 
et sanctam resurrectionem tuam 
laudamus, et glorificamus: ecce enim 
propter lignum venit gaudium in 
universo mundo. 
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine, Dulce lignum, 
dulces clavos, Dulce pondus sustinet.
<br>
Pange, lingua, gloriosi,
Lauream certaminis,
Et super Crucis trophæo
Dic triumphum nobilem:
Qualiter Redemptor orbis
Immolatus vicerit.
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine.
De parentis protoplasti
Fraude Factor condolens,
Quando pomi noxialis
In necem morsu ruit:
Ipse lignum tunc notavit.
Damna ligni ut solveret.
<br>
Ant. Dulce lignum, dulces clavos, Dulce
pondus sustinet.
Hoc opus nostræ salutis
Ordo depoposcerat:
Multiformis proditoris
Ars ut artem falleret:
Et medelam ferret inde,
Hostes unde læserat.
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine.
Quando venit ergo sacri
Plenitudo temporis,
Missus est ab arce Patris
Natus, orbis Conditor:
Atque ventre virginali
Carne amictus prodiit.
<br>
Ant. Dulce lignum, dulces clavos, Dulce
pondus sustinet.
Vagit infans inter arcta
Conditus præsepia:
Membra pannis involuta
Virgo Mater alligat:
Et Dei manus, pedesque
Stricta cingit fascia.
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine.
Lustra sex qui iam peregit,
Tempus implens corporis,
Sponte libera Redemptor
Passioni deditus,
Agnus in Crucis levatur
Immolandus stipite.
<br>
Ant. Dulce lignum, dulces clavos, Dulce
pondus sustinet.
Felle potus ecce languet:
Spina, clavi, lancea,
Mite corpus perforarunt,
Unda manat, et cruor:
Terra, pontus, astra, mundus.
Quo lavantur flumine!
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine.
Flecte ramos, arbor alta,
Tensa lax viscera,
Et rigor lentescat ille,
Quem dedit nativitas:
Et superni membra Regis
Tende miti stipite.
<br>
Ant. Dulce lignum, dulces clavos, Dulce
pondus sustinet.
Sola digna tu fuisti
Ferre mundi victimam:
Atque portum præparare
Arca mundo naufrago:
Quam sacer cruor perunxit,
Fusus Agni corpore.
<br>
Ant. Crux fidelis, inter omnes Arbor una
nobilis! Nulla silva talem profert, 
Fronde, flore, germine.
Sempiterna sit beatæ
Trinitate gloria:
Aequa Patri, Filioque;
Par decus Paraclito:
Unus Trinique nomen
Laudet universitas.
Amen.
<br>
Ant. Dulce lignum, dulces clavos, Dulce
pondus sustinet.