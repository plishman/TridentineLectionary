Oremus, dilectissimi nobis, pro 
Ecclesia sancta Dei: ut eam Deus et 
Dominus noster pacificare, adunare, et 
custodire dignetur toto orbe terrarum: 
subiiciens ei principatus, et potestates: 
detque nobis quietam et tranquilam 
vitam degentibus, glorificare Deum 
Patrem omnipotentem.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, qui 
gloriam tuam omnibus in Christo 
gentibus revelasti: custodi opera 
misericordiæ tuæ; ut Ecclesia tua toto 
orbe diffusa, stabili fide in confessione 
tui nominis perseveret. Per eundem 
Dominum nostrum Jesum Christum, 
Filium tuum: qui tecum vivit et regnat in
unitate Spiritus Sancti Deus, per omnia 
sæcula sæculorum.
<b>R.</b> Amen.