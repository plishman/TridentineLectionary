Deus, a quo et Judas reatus sui 
pænam, et confessionis suæ latro 
præmium sumpsit, concede novis tuæ 
propitiationis effectum: ut sicut in 
passione sua Jesus Christus Dominus 
noster diversa utrisque intulit stipendia 
meritorum; ita nobis, ablato vetustatis 
errore, resurrectionis suæ gratiam 
largiatur: Qui tecum vivit et regnat in 
unitate Spiritus Sancti Deus per omnia 
sæcula sæculorum.
<br>
<b>R.</b> Amen.
<br>
<b>Exodus 12: 1-11</b>
In diebus illis: Dixit Dominus ad 
Moysen et Aaron in terra Aegypti: 
Mensis iste, vobis principium mensium:
primus erit in mensibus anni. Loquimini 
ad universum cætum filiorum Israel, et 
dicite eis: Decima die mensis hujus 
tollat unusquisque agnum per familias 
et domos suas. Sin autem minor est 
numerus, ut sufficere possit ad 
venscendum agnum, assumet vicinum 
suum qui junctus est domui suæ, juxta 
numerum animarum quæ sufficere 
possunt ad esum agni. Erit autem 
agnus absque macula, masculus, 
anniculus: juxta quem ritum tolletis et 
hædum. Et servabitis eum usque ad 
quartamdecimam diem mensis hujus: 
immolabitque eum universa multitudo 
filiorum Israel ad vesperam. Et sument 
de sanguine ejus, ac ponent super 
utrumque postem, et in 
superliminaribus domorum, in quibus 
comedent illum. Et edent carnes nocte 
illa assas igni, et azymos panes cum 
lactucis agrestibus. Non comedetis ex 
eo crudum quid, nec coctum aqua, sed 
tantum assum igni: caput cum pedibus 
ejus et intestinis vorabitis. Nec 
remanebit quidquam ex eo usque 
mane. Si quid residuum fuerit, igne 
comburetis. Sic autem comedetis illum:
menta habebitis in pedibus, tenentes 
baculos in manibus, et comedetis 
festinanter: est enim Phase id est 
transitus Domini.
<br><br><br><br>
<b>Psalm 139: 2-10, 14</b>
Eripe me, Domine, ab homine malo: a 
viro iniquo libera me. Qui cogitaverunt 
malitias in corde: tota die constituebant
prælia. Acuerunt linguas suas sicut 
serpentis: venenum aspidum sub labiis 
eorum. Custodi me, Domine, de manu 
peccatoris: et ab hominibus iniquis 
libera me. Qui cogitaverunt 
supplantare gressus meos: 
absconderunt superbi laqueum mihi. 
Et funes extenderunt in laqueum 
pedibus meis, juxta iter scandalum 
posuerunt mihi. Dixi Domino, Deus 
meus es tu: exaudi, Domine, vocem 
orationis meæ. Domine, Domine virtus 
salutis meæ obumbra caput meum in 
die belli. Ne tradas me a desiderio 
meo peccatori: cogitaverunt adversus 
me: ne derelinquas me, ne unquam 
exaltentur. Caput circuitus eorum: 
labor labiorum ipsorum operiet eos. 
Verumtamen justi confitebuntur nomini 
tuo: et habitabunt recti cum vultu tuo.