Oremus et pro paganis: ut Deus 
omnipotens auferat iniquitatem a 
cordibus eorum; ut relictis idolis suis, 
convertantur ad Deum vivum et verum, 
et unicum Filium ejus Jesum Christum 
Deum et Dominum nostrum.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, qui non 
mortem peccatorum, sed vitam semper
inquiris: suscipe propitius orationem 
nostram, et libera eos ab idolorum 
cultura; et aggrega Ecclesiæ tuæ 
sanctæ ad laudem et gloriam nominis 
tui. Per Dominum nostrum Jesum 
Christum, Filium tuum: qui tecum vivit 
et regnat in unitate Spiritus Sancti 
Deus, per omnia sæcula sæculorum.
<b>R.</b> Amen.