Oremus, dilectissimi nobis, Deum 
Patrem omnipotentem, ut cunctis 
mundum purget erroribus: morbos 
auferat: famem depellat: aperiat 
carceres: vincula dissolvat: 
peregrinantibus reditum: infirmantibus 
sanitatem: navigantibus portum salutis 
indulgeat.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, 
mæstorum consolatio, laborantium 
fortitudo: perveniant ad te preces de 
quacumque tribulatione clamantium; ut 
omnes sibi in necessitatibus suis 
misericordiam tuam gaudeant affuisse. 
Per Dominum nostrum Jesum 
Christum, Filium tuum: qui tecum vivit 
et regnat in unitate Spiritus Sancti 
Deus, per omnia sæcula sæculorum. 
<b>R.</b> Amen.