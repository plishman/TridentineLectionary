Oremus et pro catechumenis nostris: ut
Deus et Dominus noster adaperiat 
aures præcordiorum ipsorum, 
ianuamque misericordiæ; ut per 
lavacrum regenerationis accepta 
remissione omnium peccatorum, et ipsi
inveniantur in Christo Jesu Domino 
nostro.
<b>S.</b> Oremus.
<b>V.</b> Flectamus genua.
<b>R.</b> Levate.
Omnipotens sempiterne Deus, qui 
Ecclesiam tuam nova semper prole 
fæcundas: auge fidem et intellectum 
catechumenis nostris; ut renati fonte 
baptismatis, adoptionis tuæ filiis 
aggregentur. Per Dominum nostrum 
Jesum Christum, Filium tuum: qui 
tecum vivit et regnat in unitate Spiritus 
Sancti Deus, per omnia sæcula 
sæculorum.
<br>
<b>R.</b> Amen.