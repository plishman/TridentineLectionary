Sequentia sancti Evangelii secundum
Matthaeum:
In illo tempore: Cum approprinquásset
Jesus Jerosólymis, et venísset
Béthphage ad montem Olivéti: tunc
misit duos discípulos suos, dicens eis:
Ite in castéllum, quod contra vos est,
et statim inveniétis ásinam alligátam,
et pullum cum ea: sólvite, et addúcite
mihi: et si quis vobis áliquid díxerit,
dícite, quia Dóminus his opus habet,
et conféstim dimíttet eos. Hoc autem
totum factum est, ut adimplerétur quod
dictum est per prophétam, dicéntem:
Dícite fíliæ Sion: Ecce Rex tuus venit
tibi mansuétus, sedens super ásinam,
et pullum, fílium subjugális. Eúntes
autem discípuli, fecérunt sicut
præcépit illis Jesus. Et adduxérunt
ásinam, et pullum: et imposuérunt
super eos vestiménta sua, et eum
désuper sedére fecérunt. Plúrima
autem turba stravérunt vestiménta sua
in via: álii autem cædébant ramos de
arbóribus, et sternébant in via: turbæ
autem, quæ præcedébant, et quæ
sequebántur, clamábant, dicéntes:
Hosánna Fílio David: benedíctus, qui
venit in nómine
Dómini.
<br>
<i>(The thurible is prepared with incense
for the procession.)</i>
<b>P:</b> Procedamus in pace.
<b>A:</b> In nómine Christi. Amen.
<i>(The procession now follows.)</i>
<br>
<b>Hymnus ad Christum Regem</b>
<b>Choir:</b>
Glória, laus et honor tibi sit, 
Rex Christe Redémptor,
Cui pueríle decus
prompsit Hosánna pium.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Israël es tu Rex,
Davídis et ínclita proles,
Nómine qui in Dómini,
Rex benedícte, venis.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Cœtus in excélsis te laudat
cǽlicus omnis,
Et mortális homo,
et cuncta creáta simul.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Plebs Hebrǽa tibi
cum palmis óbvia venit;
Cum prece, voto, hymnis,
ádsumus ecce tibi.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Hi tibi passúro
solvébant múnia laudis;
Nos tibi regnánti
pángimus ecce melos.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Hi placuére tibi,
pláceat devótio nostra:
Rex bone, Rex clemens,
cui bona cuncta placent.
<b>All:</b>
Glória, laus et honor tibi sit,
Rex Christe Redémptor,
Cui pueríle decus
prompsit Hosánna pium.
<b>Choir:</b>
Ingrediénte Dómino in sanctam
civitátem, Hebræórum púeri
resurrectiónem vitae pronuntiántes,
Cum ramis palmárum: Hosánna,
clamabant, in excélsis. Cum audísset
pópulus, quod Jesus veníret
Jerosólymam, exiérunt óbviam ei.
Cum ramis palmárum: Hosánna,
clamábant, in excélsis.
<i>(At the altar:)</i>
<b>P:</b> Dóminus vobíscum.
<b>A:</b> Et cum spíritu tuo.
<b>P:</b> Orémus. 
Dómine Jesu Christe, Rex ac
Redémptor noster, in cujus honórem,
hos ramos gestántes, solémnes
laudes decantávimus: concéde
propítius; ut, quocúmque hi rami
deportáti fúerint, ibi tuae benedictiónis
grátia descéndat, et, quavis dǽmonum
iniquitáte vel illusióne profligáta,
déxtera tua prótegat, quos redémit: Qui
vivis et regnas in sǽcula saeculórum.
<br>
<b>A:</b> Amen.
<br>
<i>(The priest now vests in violet for the Mass, which begins with the Introit.)</i>