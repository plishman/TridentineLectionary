Hanc ígitur oblatiónem servitútis
nostræ, sed et cunctæ famíliæ tuæ,
quam tibi offérimus ob diem, in qua
Dóminus noster Jesus Christus trádidit
discípulis suis Córporis et Sánguinis
sui mystéria celebránda: quǽsumus,
Dómine, ut placátus accípias: diésque
nostros in tua pace dispónas, atque ab
ætérna damnatióne nos éripi et in
electórum tuórum júbeas grege
numerári. Per eúndem Christum,
Dóminum nostrum. Amen.