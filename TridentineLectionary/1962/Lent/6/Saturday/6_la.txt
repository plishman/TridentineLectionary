<br>
(While the Litany is being sung, a vessel is 
prepared in the sanctuary. The celebrant 
standing behind the vessel faces the 
people and says:)
<br>
V. Dóminus vobíscum.
R. Et cum spiritu tuo.
Orémus.
Omnípotens sempitérne Deus, adésto 
magnæ pietátis tuæ mystériis, adésto 
sacraméntis: et ad recreándos novos 
pópulos, quos tibi fons baptismátis párturit, 
spíritum adoptiónis emítte ; ut, quod nostræ
humilitátis geréndum est ministério, virtútis 
tuæ impleátur efféctu. Per Dóminum 
nostrum Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.
R. Amen.
V. Dóminus vobíscum.
R. Et cum spíritu tuo.
V. Sursum corda.
R. Habémus ad Dóminum.
V. Grátias agámus Dómino Deo nostro.
R. Dignum et iustum est.
Vere dignum et iustum est, æquum et 
salutare, nos tibi semper et ubique gratias 
agere, Domine, sancte Pater, omnipotens 
æterne Deus: qui invisibili potentia, 
sacramentorum tuorum mirabiliter operaris 
effectum: et licet nos tantis mysteriis 
exsequendis simus indigni: tu tamen gratiæ 
tuæ dona non deserens, etiam ad nostras 
preces aures tuæ pietatis inclinas. Deus, 
cujus Spiritus super aquas inter ipsa munda
primordia ferebatur: ut jam tunc virtutem 
sanctificationis, aquarum natura conciperet.
Deus, qui nocentis mundi crimina per aquas
abluens, regenerationis speciem in ipsa 
diluvii effusione signasti: ut, unius 
ejusdemque elementi mysterio, et finis 
esset vitiis, et origo virtutibus. Respice, 
Domine, in faciem Ecclesiæ tuæ, et 
multiplica in ea regenerationes tuas, qui 
gratiæ tuæ affluentis impetu lætificas 
civitatem tuam: fontemque baptismatis 
aperis toto orbe terrarum gentibus 
innovandis: ut, tuæ majestatis imperio, 
sumat Unigeniti tui gratiam de Spiritu 
Sancto. 
<br>
(Here the celebrant, with outstretched 
hand, divides the water in the form of a 
cross, and wiping his hand with a towel, 
says:)
<br>
Qui hanc aquam, regenerandis
hominibus præparatam, arcana sui
numinis admixtione fœcundet: ut,
sanctificatione concepta, ab immaculato 
divini fontis utero, in novam renata 
creaturam, progenies cælestis emergat: et 
quos aut sexus in corpore, aut ætas 
discernit in tempore, omnes in unam pariat 
gratia mater infantiam. Procul ergo hinc, 
jubente te, Domine, omnis spiritus 
immundus abscedat: procul tota nequitia 
diabolicæ fraudis absistat. Nihil hic loci 
habeat contrariæ virtutis admixtio: non 
insidiando cicumvolet: non latendo
subrepat: non inficiendo corrumpat.
<br>
(He touches the water with his hand.)
<br>
Sit hæc sancta et innocens creatura,
libera ab omni impugnatoris incursu,
et totius nequitiæ purgata discessu. Sit fons
vivus, aqua regenerans, unda purificans: ut 
omnes hoc lavacro salutifero diluendi, 
operante in eis Spiritu Sancto, perfectæ 
purgationis indulgentiam consequantur.
<br>
(He makes the Sign of the Cross over the 
water three times, and continues:)
<br>
Unde benedico te, creatura aquæ,
per Deum <i>†</i> vivum, per Deum <i>†</i>
verum, per Deum <i>†</i> sanctum: per
Deum, qui te in principio, verbo
separavit ab arida: cujus Spiritus
super te ferebatur.
<br>
(Here he divides the water and casts some 
toward the four corners of the earth, 
saying:)
<br>
Qui te paradisi fonte manare fecit,
et in quatuor fluminibus totam terram
rigare præcepit. Qui te in deserto
amaram, suavitate indita, fecit esse 
potabilem, et sitienti populo de petra 
produxit. Bene<b>†</b>dico te et per Jesum 
Christum Filium ejus unicum, Dominum 
nostrum: qui te in Cana Galilææ signo 
admirabili, sua potentia convertit in vinum. 
Qui pedibus super te ambulavit: et a 
Joanne in Jordane in te baptizatus est. Qui 
te una cum sanguine de latere suo 
produxit: et discipulis suis jussit, ut 
credentes baptizarentur in te, dicens: Ite, 
docete omnes gentes, baptizantes eos in 
nomine Patris, et Filii, et Spiritus Sancti. 
<br>
(He changes his voice and proceeds in the 
tone of the Lesson.)
Hæc nobis præcepta servantibus
tu, Deus omnipotens, clemens adesto:
tu benignus aspira.
<br>
(He breathes on the water three times in 
the shape of the Cross.)
<br>
Tu has simplices aquas tuo ore
benedicito: ut præter naturalem
emundationem, quam lavandis possunt 
adhibere corporibus, sint etiam purificandis
mentibus efficaces.
<br>
(He lowers the Paschal candle into the 
water, and sings in the tone of the Preface:)
<br>
Descendat in hanc plenitudinem fontis 
virtus Spiritus Sancti. 
<br>
(Withdrawing the candle from the water, he 
lowers it again to a greater depth and 
repeats in a higher tone:)
<br>
Descendat in hanc plenitudinem fontis 
virtus Spiritus Sancti. 
<br>
(Withdrawing it yet again, he again lowers it
to the bottom of the vessel, repeating in yet 
a higher tone)
<br>
Descendat in hanc plenitudinem fontis 
virtus Spiritus Sancti. 
<br>
(Then breathing upon the water three times
in the form of the Greek letter <b>Ψ</b> he says:)
<br>
Totamque hujus aquæ substantiam,
regenerandi fecundet effectu.
<br>
(Here the Paschal candle is taken out of the
water, and he continues:)
<br>
Hic omnium peccatorum maculæ deleantur:
hic natura ad imaginem tuam condita, et ad 
honorem sui reformata principii, conctis 
vetustatis squaloribus emundetur: ut omnis 
homo, sacramentum hoc regenerationis 
ingressus, in veræ innocentiæ novam 
infantium renascatur. 
Per Dominum nostrum Jesum Christum 
Filium tuum: qui venturus est judicare vivos 
et mortuos, et sæculum per ignem. 
R. Amen.
<br>
(Then one of the ministers withdraws some 
of the blessed water into a vessel, which 
will be used for the sprinkling of the faithful 
after the renewal of baptismal vows, and for
the sprinkling of homes and other places. 
This done, the celebrant who blessed the 
water pours the Oil of Catechumens into 
the water in the shape of the Cross, saying 
in an audible voice:)
<br>
Sanctificetur <b>†</b> et fecundetur fons iste Oleo 
salutis renascentibus ex eo, in vitam 
æternam.
R. Amen.
<br>
(Then he pours Holy Chrism into the water 
in the shape of the Cross, saying:)
<br>
Infusio Chrismatis Domini nostri Jesu 
Christi, et Spiritus Sancti Paracliti, fiat in 
nomine santæ Trinitatis.
<br>
R. Amen.
<br>
(Then he takes both the vials of the Oil of 
Catechemens and the Holy Chrism, and 
pours them both into the water three times 
in the shape of the Cross, saying:)
<br>
Commixtio Chrismatis sanctificationis, et 
Olei unctionis, et aquæ baptismatis, pariter 
fiat in nomine Pa <b>†</b> tris, et Fi <b>†</b> lii, et Spiritus 
<b>†</b> Sancti.
<br>
R. Amen.
<br>
(He then mixes the Oil and Chrism with the 
water. <i>If there are any to be baptized, the 
Sacrament of Baptism here follows in 
the usual manner.</i> The baptismal water is 
now carried in
solemn procession to the baptistry. The 
procession is formed in the following order: 
thurifer, cross-bearer, clergy, deacon, and 
celebrant. During the procession, the 
following hymn is sung:)
<br>
<b>Psalm 41: 2-4<b/>
Sicut cervus desiderat ad fontes aquarum: 
ita desiderat anima mea ad te, Deus.
<br>
V. Sitivit anima mea ad Deum vivum, 
quando veniam, et apparebo ante faciem 
Dei?
V. Fuerunt mihi lacrymæ meæ panes die ac
nocte, dum dicitur mihi per singulos dies: 
Ubi est Deus tuus?
<br>
(The baptismal water is poured into the 
font, and the celebrant with hands joined 
sings:)
<br>
V. Dóminus vobíscum.
R. Et cum spiritu tuo.
Oremus
Omnipotens sempiterne Deus, respice 
propitius ad devotionem populi renascentis, 
qui sicut cervus, aquarum tuarum expetit 
fontem: et concede propitius; ut fidei ipsius 
sitis, baptismatis mysterio, animam 
corpusque sanctificet. 
<br>
Per Dóminum nostrum Jesum Christum, 
Fílium tuum, qui tecum vivit et regnat in 
unitáte Spíritus Sancti, Deus, per ómnia 
sǽcula sæculórum.
R. Amen.
(The font is incensed and all return to the 
sanctuary in silence.)