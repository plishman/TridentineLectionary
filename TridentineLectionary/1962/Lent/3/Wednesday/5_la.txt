In illo témpore: Accessérunt ad Jesum 
ab Jerosólymis scribæ et pharisǽi, 
dicéntes: Quare discípuli tuí 
transgrediúntur tradìtiónem seniórum? 
Non enim lavant manus suas, cum 
panem mandúcant. Ipse autem 
respóndens, ait illis: Quare et vos 
transgredíminl mandátum Dei propter 
traditiónem vestram? Nam Deus dixit: 
Honóra patrem, et matrem. Et: Qui 
maledíxerit patri, vel matrí, morte 
moriátur. Vos autem dícitìs: Quicúmque
díxerit patri, vel matrì: munus 
quodcúmque est ex me, tibi próderit: et 
non honorificábit patrem suum, aut 
matrem suam: et írritum fecístis 
mandátum Deì propter traditiónem 
vestram. Hypócritæ, bene prophetávit 
de vobis Isaías, dícens: Pópulus hic 
lábiis me honórat: cor autem eórum 
longe est a me. Sine causa autem 
colunt me, docéntes doctrínas et 
mandáta hóminum. Et convocátis ad se
turbis, dìxit eis: Audíte, et intellígite. 
Non quod intrat in os, coíniquinat 
hóminem: sed quod procédit ex ore, 
hoc coínquinat hóminem. Tunc 
accedéntes discípuli ejus, dixérunt el: 
Scis quia pharisǽi, audíto verbo hoc, 
scandalizáti sunt? At ille respóndens, 
ait: Omnis plantátio, quam non plantávit
Pater meus cæléstis eradicábitur. 
Sínite illos: cæci sunt, et duces 
cæcórum. Cæcus autem si cæco 
ducátum præstet, ambo in fóveam 
cadunt. Respóndens autem Petrus, 
dixìt ei: Edíssere nobis parábolam 
istam. At ille dixit: Adhuc et vos sine 
intelléctu estis? Non intellígitis, quia 
omne quod in os intrat, in ventrem 
vadit, et in secéssum emíttitur? Quæ 
autem procédunt de ore, de corde 
éxeunt, et ea coínquinant hóminem: de 
corde ením éxeunt cogitatiónes malæ, 
homicídia, adultéria, fornicatiónes, 
furta, falsa testimónia, blasphémiæ. 
Hæc sunt, quæ coinquinant hóminem. 
Non lotis autem mánibus manducáre, 
non coínquinat hóminem.