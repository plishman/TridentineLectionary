Hæc dicit Dóminus Deus: Lavámini, 
mundi estóte, auférte malum 
cogitatiónum vestrárum ab óculis meis: 
quiéscite ágere pervérse, díscite 
benefácere: quǽrite judícium, 
subveníte opprésso, judicáte pupíllo, 
deféndite víduam. Et veníte, et argúite 
me, dicit Dóminus: si fúerint peccáta 
vestra ut cóccinum, quasi nix 
dealbabúntur: et si fúerint rubra quasi 
vermículus, velut lana alba erunt. Si 
voluéritis, et audiéritis me, bona terra 
comedétis: dicit Dóminus omnípotens.