Dómine, Deus noster, qui in his pótius 
creatúris, quas ad fragilitátis nostræ 
subsídium condidísti, tuo quoque 
nómini múnera jussísti dicánda 
constítui: tríbue, quǽsumus; ut et vitæ 
nobis præséntis auxílium et æternitátis 
effíciant sacraméntum. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.