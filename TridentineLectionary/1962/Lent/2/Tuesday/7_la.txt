Vere dignum et justum est, æquum et 
salutáre, nos tibi semper et ubíque 
grátias ágere: Dómine sancte, Pater 
omnípotens, ætérne Deus: Qui 
corporáli jejúnio vítia cómprimis, 
mentem élevas, virtútem largíris et 
prǽmia: per Christum Dóminum 
nostrum. Per quem majestátem tuam 
laudant Ángeli, adórant Dominatiónes, 
tremunt Potestátes. Cæli cælorúmque 
Virtútes ac beáta Séraphim sócia 
exsultatióne concélebrant. Cum quibus 
et nostras voces ut admítti júbeas, 
deprecámur, súpplici confessióne 
dicéntes: