Reminíscere miseratiónum tuárum, 
Dómine, et misericórdiæ tuæ, quæ a 
sǽculo sunt: ne umquam dominéntur 
nobis inimíci nostri: líbera nos, Deus 
Israël, ex ómnibus angústiis nostris.
(Ps. 24: 1-2) Ad te, Dómine, levávi 
ánimam meam: Deus meus, in te 
confído, non erubéscam. Glória Patri et
Fílio et Spíritui Sancto, sicut erat in 
princípio, et nunc, et semper, et in 
sǽcula sæculórum. Amen. 
Reminíscere miseratiónum tuárum, 
Dómine, et misericórdiæ tuæ, quæ a 
sǽculo sunt: ne umquam dominéntur 
nobis inimíci nostri: líbera nos, Deus 
Israël, ex ómnibus angústiis nostris.