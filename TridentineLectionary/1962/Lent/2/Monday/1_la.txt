Præsta, quǽsumus, omnípotens 
Deus: ut fámilia tua, quæ se, 
affligéndo carnem, ab aliméntis 
ábstinet: sectándo justítiam, a culpa 
jejúnet. Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(for St. Cyril)
Da nobis, quǽsumus, omnípotens 
Deus, beáto Cyríllo Pontífice 
intercedénte: te solum verum Deum, et
quem misísti Jesum Christum ita 
cognóscere; ut inter oves, quæ vocem 
ejus áudiunt, perpétuo connumerári
mereámur. Per eúndem Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.