Hæc nos commúnio, Dómine, purget a 
crímine: et coeléstis remédii fáciat 
esse consórtes. Per Dóminum nostrum
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(for St. Cyril)
Sacraménta Córporis et Sánguinis tui, 
quæ súmpsimus, Dómine Jesu 
Christe: beáti Cyrílli Pontíficis 
précibus, mentes et corda nostra 
sanctíficent; ut divínæ consórtes 
natúræ éffici mereámur: Qui vivis et 
regnas, cum Deo Patre in unitáte 
Spíritus Sancti, Deus, per ómnia 
sǽcula sæculórum.