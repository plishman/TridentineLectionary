Adésto, Dómine, supplicatiónibus 
nostris: et concéde; ut hoc sollémne 
jejúnium, quod animábus 
corporibúsque curándis salúbriter 
institútum est, devóto servítio 
celebrémus. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(for St. Frances of Rome)
Deus, qui beátam Francíscam 
fámulam tuam, inter cétera grátiæ tuæ 
dona, familiári Angeli consuetúdine 
decorásti: concéde, quǽsumus; ut, 
intercessiónis ejus auxílio, Angelórum 
consórtium cónsequi mereámur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.