Exáudi nos, Dómine, quóniam benígna
est misericórdia tua: secúndum
multitúdinem miseratiónum tuárum
réspice nos, Dómine. Salvum me fac,
Deus: quóniam intravérunt aquæ
usque ad ánimam meam. Glória Patri
et Fílio et Spíritui Sancto, sicut erat in
princípio, et nunc, et semper, et in
sǽcula sæculórum. Amen. Exáudi
nos, Dómine, quóniam benígna est
misericórdia tua: secúndum
multitúdinem miseratiónum tuárum
réspice nos, Dómine. 
<br>
<i>(Facing the altar at the Epistle side,
with hands joined, the priest says:)</i>
<b>Priest:</b> Dóminus vobíscum.
<i>(All respond:)</i>
<b>All:</b> Et cum spiritu tuo.
<b>P:</b> Orémus. Omnípotens sempitérne
Deus, parce pæniténtibus, propitiáre
supplicántibus: et míttere dignéris
sanctum Angelum tuum de cœlis, qui
bene<i>+</i>dícat et sanctí<i>+</i>ficet hos cíneres, 
ut sint remédium salúbre ómnibus
nomen sanctum tuum humilíter
implorántibus, ac semetípsos pro
consciéntia delictórum suórum
accusántibus, ante conspéctum divínæ
cleméntiæ tuæ facínora sua
deplorántibus, vel sereníssimam
pietátem tuam supplíciter obnixéque
flagitántibus: et præsta per
invocatiónem sanctíssimi nóminis tui;
ut, quicúmque per eos aspérsi fúerint,
pro redemptióne peccatórum suórum,
córporis sanitátem et ánimæ tutélam
percípiant. Per Christum Dóminum
nostrum.
<b>A:</b> Amen.
<br>
<b>P:</b> Orémus. Deus, qui non mortem, sed
pæniténtiam desíderas peccatórum:
fragilitátem condiciónis humánæ
benigníssime réspice; et hos cíneres,
quos, causa proferéndæ humilitátis
atque promeréndæ véniæ, capítibus
nostris impóni decérnimus,
bene<i>+</i> dícere pro tua pietáte dignáre:
ut, qui nos cínerem esse, et ob
pravitátis nostræ deméritum in
púlverem reversúros cognóscimus;
peccatórum ómnium véniam, et
prǽmia pæniténtibus repromíssa,
misericórditer cónsequi mereámur. Per
Christum Dóminum nostrum.
<b>A:</b> Amen.
<br>
<b>P:</b> Orémus. Deus, qui humiliatióne
flécteris, et satisfactióne placáris:
aurem tuæ pietátis inclína précibus
nostris; et capítibus servórum tuórum,
horum cínerum aspersióne contáctis,
effúnde propítius grátiam tuæ
benedictiónis: ut eos et spíritu
compunctiónis répleas et, quæ juste
postuláverint, efficáciter tríbuas; et
concéssa perpétuo stabilíta et intácta
manére decérnas. Per Christum
Dóminum nostrum.
<br>
<b>A:</b> Amen.
<br>
<b>P:</b> Orémus. Omnípotens sempitérne
Deus, qui Ninivítis, in cínere et cilício
pæniténtibus, indulgéntiæ tuæ remédia
præstitísti: concéde propítius; ut sic
eos imitémur hábitu, quaténus véniæ
prosequámur obténtu. Per Dóminum
nostrum Jesum Christum, Fílium tuum,
qui tecum vivit et regnat in unitáte
Spíritus Sancti, Deus, per ómnia
sǽcula sæculórum.
<b>A:</b> Amen.
<br>
<i>(The priest then sprinkles the ashes
thrice with holy water saying:)</i>
<b>P:</b> Aspérges me, Dómine, hyssópo et
mundábor: lavábis me, et super nivem
dealbábor.
<br>
<i>(The priest then incenses the ashes
thrice. The faithful have the ashes
imposed on their foreheads by the
priest, who says to each:)</i>
<b>P:</b> Meménto homo, <i>+</i> quia pulvis es, et
in púlverim revertéris.
<br>
<i>(Meanwhile, the choir sings the
following:)</i>
<b>Antiphon.</b> Joel 2: 13
Immutémur hábitu, in cínere et cilício:
jejunémus, et plorémus ante Dóminum:
quia multum miséricors est dimíttere
peccáta nostra Deus noster.
<br>
<b>Antiphon.</b> Joel 2: 17, Esther 13: 17
Inter vestíbulum et altáre plorábunt
sacerdótes minístri Dómini, et dicent:
Parce, Dómine, parce pópulo tuo: et ne
claudas ora canéntium te, Dómine.
<br>
<b>Response.</b> Esther 13, Joel 2
Emendémus in mélius, quæ ignoránter 
peccávimus: ne, subito præoccupáti
die mortis, quærámus spátium
pæniténtiæ, et inveníre non póssimus. 
<br>
Atténde, Dómine, et miserére: quia
peccávimus tibi. 
(Ps. 78:9) Adjuva nos, Deus, salutáris
noster: et propter honórem nóminis tui,
Dómine, líbera nos.
Atténde, Dómine, et miserére: quia
peccávimus tibi. 
Glória Patri et Fílio et Spíritui Sancto,
sicut erat in princípio, et nunc, et
semper, et in sǽcula sæculórum.
Amen.
Atténde, Dómine, et miserére: quia
peccávimus tibi. 
<br>
<i>(When the imposition of ashes is
complete, the priest says:)</i>
<b>P:</b> Orémus. Concéde nobis, Dómine,
præsídia milítiæ christiánæ sanctis
inchoáre jejúniis: ut, contra spiritáles
nequítias pugnatúri, continéntiæ
muniámur auxíliis. Per Christum,
Dóminum nostrum. 
<br>
<b>A:</b> Amen. 
<br>
<i>(The priest now vests in violet for the Mass, which begins with the Introit.)</i>