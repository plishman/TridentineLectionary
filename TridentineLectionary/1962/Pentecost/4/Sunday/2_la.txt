Fratres: Exístimo quad non sunt 
condígnæ passiónes hujus tempóris ad
futúram glóriam, quæ revelábítur in 
nobis. Nam exspectátio creatúræ, 
revelatiónem fíliórum Dei exspéctat. 
Vanitáti enim creatúra subjécta est, non
volens, sed propter eum, qui subjécit 
eam in spe: quia et ipsa creatúra 
liberábitur a servitúte corruptiónis, in 
libertátem glóriæ filiórum Dei. Scimus 
enim quod omnis creatúra ingemíscit, 
et párturit usque adhuc. Non solum 
autem illa, sed et nos ipsi primitías 
spíritus habéntes, et ipsi intra nos 
gémimus, adoptiónem filiórum Dei 
exspectántes, redemptiónem córporis 
nostri: in Christo Jesu Dómino nostro.