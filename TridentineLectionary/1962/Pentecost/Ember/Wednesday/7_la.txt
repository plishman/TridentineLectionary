In illo témpore: Respóndens unus de 
turba, dixit ad Jesum: Magíster, áttuli 
fílium meum ad te, habéntem spíritum 
mutum: qui, ubicúmque eum 
apprehénderit, allídit illum, et spumat et
stridet déntibus et aréscit: et dixi 
discípulis tuis, ut eiícerent illum, et non 
potúerunt. Qui respóndens eis, dixit: O 
generátio incrédula, quámdiu apud vos 
ero? quámdiu vos pátiar? Afférte illum 
ad me. Et attúlerunt eum. Et cum 
vidísset eum, statim spíritus conturbávit
illum: et elísus in terram, volutabátur 
spumans. Et interrogávit patrem es: 
Quantum témporis est, ex quo ei hoc 
áccidit? At ille ait: Ab infántia: et 
frequénter eum in ignem et in aquas 
misit, ut eum pérderet. Sed si quid 
potes, ádva nos, misértus nostri. Jesus 
autem ait illi: Si potes credere, ómnia 
possibília sunt credénti. Et contínuo 
exclámans pater pueri, cum lácrimis 
aiébat: Credo, Dómine: ádva 
incredulitátem meam. Et cum vidéret 
Jesus concurréntem turbam, 
comminátus est spirítui immundo, 
dicens illi: Surde et mute spíritus, ego 
præcípio tibi, exi ab eo: et ámplius ne 
intróëas in eum. Et exclámans et 
multum discérpens eum, éxiit ab eo, et 
factus est sicut mórtuus, ita ut multi 
dícerent: Quia mórtuus est. Jesus 
autem tenens manum es, elevávit eum,
et surréxit. Et cum introísset in domum,
discípuli es secréto interrogábant eum: 
Quare nos non potúimus eiícere eum? 
Et dixit illis: Hoc genus in nullo potest 
exíre nisi in oratióne et jejúnio.