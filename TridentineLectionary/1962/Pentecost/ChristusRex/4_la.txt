In illo témpore: Dixit Pilátus ad Jesum: 
Tu es Rex Judæórum? Respóndit 
Jesus: A temetípso hoc dicis, an alii 
dixérunt tibi de me? Respóndit Pilátus:
Numquid ego Judǽus sum? Gens tua, 
et pontífices tradidérunt te mihi: quid 
fecisti? Respóndit Jesus: Regnum 
meum non est de hoc mundo. Si ex 
hoc mundo esset regnum meum, 
minístri mei útique decertárent, ut non 
tráderer Judǽis: nunc autem regnum 
meum non est hinc. Dicit ítaque ei 
Pilátus: Ergo Rex es tu? Respóndit 
Jesus: Tu dicis, quia Rex sum Ego. 
Ego in hoc natus sum, et ad hoc veni in
mundum, ut testimónium perhíbeam 
veritáti: omnis qui est ex veritáte, audit 
vocem Meam.