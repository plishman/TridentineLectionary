Deus, qui legálium differéntiam 
hostiárum uníus sacrifícii perfectióne 
sanxísti: áccipe sacrifícium a devótis 
tibi fámulis, et pari benedictióne, sicut 
múnera Abel, sanctífica: ut, quod 
singuli obtulérunt ad majestàtis tuæ 
honórem, cunctis profíciat ad salútem. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.