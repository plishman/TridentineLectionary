Omnípotens sempitérne Deus, qui 
dedísti fámulis tuis in confessióne veræ
fídei, ætérnæ Trinitátis glóriam 
agnóscere, et in poténtia majestátis 
adoráre unitátem: quǽsumus, ut 
ejúsdem fidei firmitáte, ab ómnibus 
semper muniámur advérsis. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.