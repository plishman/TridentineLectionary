Fratres, Non cessámus pro vobis 
orántes, et postulantes, ut impleámini 
agnitióne voluntátis Dei in omni 
sapiéntia et intelléctu spiritáli: ut 
ambulétis digne Deo per ómnia 
placéntes: in omni ópere bono 
fructificántes, et crescéntes in sciéntia 
Dei: in omni virtúte confortáti secúndum
poténtiam claritátis ejus in omni 
patiéntia, et Ionganimitáte cum gáudio, 
grátias agéntes Deo Patri, qui dignos 
nos fecit in partem sortis sanctórum in 
Iúmine: qui erípuit nos de potestáte 
tenebrárum, et tránstulit in regnum Fílii 
dilectiónis suæ, in quo habémus 
redemptiónem per sánguinem ejus, 
remissiónem peccatórum.