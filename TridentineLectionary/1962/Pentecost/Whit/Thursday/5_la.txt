In illo témpore: Convocátis. Jesus 
duódecim Apóstolis, dedit illis virtútem 
et potestátem super ómnia dæmónia, 
et ut languóres curárent. Et misit illos 
prædicáre regnum Dei et sanáre 
infírmos. Et ait ad illos: Nihil tuléritis in 
via, neque virgam, neque peram, 
neque panem, neque pecúniam, neque
duas túnicas habeátis. Et in 
quamcúmque domum intravéritis, ibi 
manéte et inde ne exeátis. Et 
quicúmque non recéperint vos: 
exeúntes de civitáte illa, étiam 
púlverem pedum vestrórum excútite in 
testimónium supra illos. Egréssi autem 
circuíbant per castélla, evangelizántes 
et curántes ubíque.