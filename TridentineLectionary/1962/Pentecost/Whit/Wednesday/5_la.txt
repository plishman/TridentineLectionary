Léctio Actum Apostolórum. In diébus 
illis: Per manus Apostolórum fiébant 
signa et prodígia multa in plebe. Et 
erant unanímiter omnes in pórticu 
Salomónis. Ceterórum autem nemo 
audébat se conjúngere illis: sed 
magnificábat eos pópulus. Magis 
autem augebátur credéntium in Dómino
multitúdo virórum ac mulíerum, ita ut in 
platéas ejicerent infírmos, et pónerent 
in léctulis ac grabátis, ut, veniénte 
Petro, saltem umbra illíus obumbráret 
quemquam illórum, et liberaréntur ab 
infrmitátibus suis. Concurrébat autem 
et multitúdo vicinárum civitútem 
Jerúsalem, afferéntes ægros, et 
vexátos a spirítibus immúndis: qui 
curabántur omnes.