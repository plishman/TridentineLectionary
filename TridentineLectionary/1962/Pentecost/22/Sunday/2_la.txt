Fratres: Confídimus in Dómino Jesu, 
quia qui cɶpit in vobis opus bonum, 
perfíciet usque in diem Christi Jesu. 
Sicut est mihi justum hoc sentíre pro 
ómnibus vobis: eo quod hábeam vos in
corde, et in vínculis meis, et in 
defensióne, et confirmatióne Evangélii, 
sócios gáudii mei omnes vos esse. 
Testis enim mihi est Deus, quómodo 
cúpiam omnes vos in viscéribus Jesu 
Christi. Et hoc oro, ut cáritas vestra 
magis ac magis abúndet in sciéntia et 
in omni sensu: ut probétis potióra, ut 
sitis sincéri et sine offénsa in diem 
Christi, repléti fructu justítiæ per Jesum
Christum, in glóriam et laudem Dei.