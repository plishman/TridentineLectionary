In voluntáte tua, Dómine, univérsa sunt
pósita, et non est qui possit resístere 
voluntáti tuæ: tu enim fecísti ómnia, 
cælum et terram, et univérsa quæ cæli 
ámbitu continéntur: Dóminus 
universórum tu es. (Ps. 118: 1) Beáti 
immaculáti in via: qui ámbulant in lege 
Dómini. Glória Patri et Fílio et Spíritui 
Sancto, sicut erat in princípio, et nunc, 
et semper, et in sǽcula sæculórum. 
Amen. In voluntáte tua, Dómine, 
univérsa sunt pósita, et non est qui 
possit resístere voluntáti tuæ: tu enim 
fecísti ómnia, cælum et terram, et 
univérsa quæ cæli ámbitu continéntur: 
Dóminus universórum tu es.