In illo témpore: Dixit Jesus discípulis 
suis parábolam hanc: Assimulátum est 
regnum cælórum hóminí regi, qui vóIuit
ratiónem pónere cum servis suis. Et 
cum cœpísset ratiónem pónere, 
oblátus est ei unus, qui debébat ei 
decem míllia talénta. Cum autem non 
habéret unde rédderet, jussit eum 
dóminus ejus venúmdari, et uxórem 
ejus, et fílios, et ómnia quæ habébat, et
reddi. Prócidens autem servus ille, 
orábat eum, dicens: Patléntiam habe in
me, et ómnia reddam tibi. Misértus 
autem dóminus servi illíus, dímisit eum,
et débitum dimísit ei. Egréssus autem 
servus ille, invénit unum de consérvis 
sui, qui debébat ei centum denários: et 
tenens suffocábat eum, dicens: redde 
quod debes. Et prócídens consérvus 
ejus, rogábat eum, dicens: Patiéntiam 
habe in me, et ómnia reddam tibi. Ille 
autem nóluit sed ábiit, et misit eum in 
cárcerem donec rédderet débitum. 
Vidéntes autem consérvi ejus quæ 
fiébant, contristáti sunt valde: et 
venérunt, et narravérunt dómino suo 
ómnia quæ facta fúerant. Tunc vocávit 
illum dóminus suus, et ait ilii: Serve 
nequam, omne débitum dimisi tibi 
quóniam rogásti me: nonne ergo 
opórtuit et te miseréri consérvi tui, sicut
et ego tui misértus sum? Et irátus 
dóminus ejus, trádidit eum tortóribus, 
quoadúsque rédderet univérsum 
débitum. Sic et Pater meus cæléstis 
fáciet vobis, si non remiséritis 
unusquísque fratri suo de córdibus 
vestris.