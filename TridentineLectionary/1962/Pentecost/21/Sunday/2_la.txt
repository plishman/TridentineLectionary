Fratres: Confortámini in Dómino, et in 
poténtia virtútis ejus. lndúite vos 
armatúram Dei, ut possítis stare 
advérsus insídias diáboli. Quóniam non
est nobis colluctátio advérsus carnem 
et sánguinem: sed advérsus príncipes 
et potestátes, advérsus mundi rectóres 
tenebrárum harum, contra spirituália 
nequítiæ, in cæléstibus. Proptérea 
accípite armatúram Dei, ut possítis 
resístere in die malo, et in ómnibus 
perfécti stare. State ergo succíncti 
lumbos vestros in veritáte, et indúti 
lorícam justítiæ, et calceáti pedes in 
præparatióne Evangélii pacis: in 
omnibus summéntes scutum fídei, in 
quo possítis ómnia tela nequíssimi 
ígnea exstínguere: et gáleam salútís 
assúmite: et gládium spíritus, quod est 
verbum Dei.