In illo témpore: Cum appropinquáret 
Jesus Jerúsalem, videns civitátem, 
flevit super illam, dicens: Quia si 
cognovísses et tu, et quidem in hac die 
tua, quæ ad pacem tibi, nunc autem 
abscóndita sunt ab óculis tuis. quía 
vénient dies in te: et circúmdabunt te 
inimíci tui vallo, et circúmdabunt te: et 
coangustábunt te úndique: et ad terram
prostérnent te, et fílios tuos, qui in te 
sunt, et non relínquent in te lápidem 
super lápidem: eo quod non cognóveris
tempus visitatiónis tuæ. Et ingréssus in 
templum, cœpit ejícere vendéntes in 
illo, et eméntes, dicens illis: Scriptum 
est: Quia domus mea domus oratiónis 
est. Vos autem fecístis illam spelúncam
Iatrónum. Et erat docens quotídie in 
templo.