In illo témpore: Ascendens Jesus in 
navículam, transfretávit, et venit in 
civitátem suam. Et ecce offerébant ei 
paralýticum jacéntem in lecto. Et videns
Jesus fidem iliórum, dixit paralýtico: 
Confíde, fíli, remittúntur tibi peccáta 
tua. Et ecce quidam de scribis dixérunt
intra se: Hic blasphémat. Et cum 
vidísset Jesus cogitatiónes eórum, 
dixit: Ut quid cogitátis mala in córdibus 
vestris? Quid est facílius dícere: 
Dimittúntur tibi peccáta tua: an dícere: 
Surge et ámbula? Ut autem sciátis, 
quia Fílius hóminis habet potestátem in
terra dimitténdi peccáta, tunc ait 
paralýtico: "Surge, tolle lectum tuum, et
vade in domum suam. Et surréxit, et 
ábiit in domum suam. Vidéntes autem 
turbæ timuérunt, et glorificavérunt 
Deum, qui dedit potestátem talem 
homínibus.