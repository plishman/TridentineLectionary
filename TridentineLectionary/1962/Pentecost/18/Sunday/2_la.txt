Fratres, Grátias ago Deo meo semper 
pro vobis in grátia Dei, quæ data est 
vobis in Christo Jesu: quod in ómnibus 
dívites facti estis in illo, in omni verbo, 
et in omni sciéntia: sicut testimónium 
Christi confirmátum est in vobis: ita ut 
nihil vobis desit in ulla grátia, 
exspectántibus revelatiónem Dómini 
nostri Jesu Christi, qui et confirmábit 
vos usque in finem sine crímine, in die 
advéntus Dómini nostri Jesu Christi.