Ephesíans 4: 1-6 
Fratres: Óbsecro vos ego vinctus in
Dómino, ut digne ambulétis vocatióne,
qua vocáti estis, cum omni humilitáte,
et mansuetúdine, cum patiéntia,
supportántes ínvicem in caritáte,
sollíciti serváre unitátem spíritus in
vínculo pacis. Unum corpus, et unus
spíritus, sicut vocáti estis in una spe
vocatiónis vestræ. Unus Dóminus, una
fides, unum baptisma. Unus Deus, et
Pater ómnium, qui est super omnes, et
per omnia, et in ómnibus nobis. Qui est
benedíctus in sǽcula sæculórum.
Amen.