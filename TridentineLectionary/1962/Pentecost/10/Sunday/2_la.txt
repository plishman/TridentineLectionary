Fratres: Scitis quóniam cum gentes 
essétis, ad simulácra muta prout 
ducebámini eúntes. Ideo notum vobis 
fácio, quod nemo in Spíritu Dei 
loquens, dicit anáthema Jesu, Et nemo 
potest dícere, Dóminus Jesus, nisi in 
Spíritu Sancto. Divisiónes vero 
gratiárum sunt, idem autem Spíritus. Et
divisiónes ministratiónum sunt, idem 
autem Dóminus. Et divisiónes 
operatiónum sunt, idem vero Deus, qui 
operátur ómnia in ómnibus, Unicuíque 
autem datur manifestátio Spíritus ad 
utilitátem. Alii quidem per Spíritum 
datur sermo sapiéntiæ: álii autem 
sermo sciéntiæ secúndum eumdem 
Spíritum: álteri fides in eódem Spíritu: 
álii grátia sanitátum in uno Spíritu: álii 
operátio virtútum, alii prophetía, álii 
discrétio spírituum, álii génera 
linguárum, álii ínterpretátio sermónum. 
Hæc autem ómnia operátor unus atque
idem Spíritus, dívidens síngulis prout 
vult.