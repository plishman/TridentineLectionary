Vere dignum et justum est, æquum et 
salutáre, nos tibi semper, et ubíque 
grátias ágere: Dómine sancte, Pater 
omnípotens, ætérne Deus: per 
Christum Dóminum nostrum. Qui 
ascéndens super omnes cælos, 
sedénsque ad déxteram tuam, 
promíssum Spíritum Sanctum 
(hodiérna die) in fílios adoptiónis 
effúdit. Quaprópter profúsis gáudiis, 
totus in orbe terrárum mundus exsúltat.
Sed et supérnæ Virtútes, atque 
angélicæ Potestátes, hymnum glóriæ 
tuæ cóncinunt, sine fine dicéntes: