Vere dignum et justum est, æquum et 
salutáre, nos tibi semper et ubíque 
grátias ágere: Dómine sancte, Pater 
omnípotens, ætérne Deus: Qui 
Unigénitum tuum, in Cruce pendéntem,
láncea mílitis transfígi voluísti: ut 
apértum Cor, divínæ largitátis 
sacrárium, torréntes nobis fúnderet 
miseratiónis et grátiæ: et, quod amóre 
nostri flagráre numquam déstitit, piis 
esset réquies et pœniténtibus patéret 
salútis refúgium. Et ídeo cum Ángelis et
Archángelis, cum Thronis et 
Dominatiónibus cumque omni milítia 
cæléstis exércitus hymnum glóriæ tuæ 
cánimus, sine fine dicéntes: