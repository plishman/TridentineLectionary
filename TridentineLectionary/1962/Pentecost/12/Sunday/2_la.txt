Fratres: Fidúciam talem habémus per 
Christum ad Deum: non quod 
sufficíéntes simus cogitáre áliquid a 
nobis, quasi ex nobis: sed sufficiéntia 
nostra ex Deo est: qui et idóneos nos 
fecit minístros novi testaménti: non 
littera, sed spíritu: líttera enim occídit, 
spíritus autem vivíficat. Quod si 
ministrátio mortis, lítteris deformáta in 
lapídibus, fuit in glória; ita ut non 
possent inténdere fílii Israël in fáciem 
Móysi, propter glóriam vultus ejus, quæ
evacuátur: quomodo non magis 
ministrátio Spíritus erit in glórià? Nam 
si ministrátio damnatíónis glória est: 
multo magis abúndat ministérium 
justitiæ in glória.