Dóminus fortitúdo plebis suæ, et 
protéctor salutárium Christi sui est: 
salvum fac pópulum tuum, Dómine, et 
bénedic hereditáti tuæ, et rege eos 
usque in sǽculum. (Ps. 27: 1) Ad te, 
Dómine, clamábo, Deus meus, ne 
síleas a me: ne quando táceas a me, et
assimilábor descendéntibus in lacum. 
Glória Patri et Fílio et Spíritui Sancto, 
sicut erat in princípio, et nunc, et 
semper, et in sǽcula sæculórum. 
Amen. Dóminus fortitúdo plebis suæ, 
et protéctor salutárium Christi sui est: 
salvum fac pópulum tuum, Dómine, et 
bénedic hereditáti tuæ, et rege eos 
usque in sǽculum.