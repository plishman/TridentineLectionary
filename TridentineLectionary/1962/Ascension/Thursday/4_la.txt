In illo témpore: Recumbéntibus 
úndecim discípulis, appáruit illis 
Jesus,et exprobrávit incredulitátem 
eórum et durítiam cordis: quía iis, qui 
víderant eum resurrexísse, non 
credidérunt. Et dixit eis: Eúntes in 
mundum univérsum, prædicáte 
Evangélium omni creatúræ. Qui 
credíderit et baptizátus fuerit, salvus 
erit: qui vero non credíderit, 
condemnábitur. Signa autem eos, qui 
credíderint, hæc sequéntur: In nómini 
meo dæmónia ejícient: linguis 
loquéntur novis: serpéntes tollent et si 
mortíferum quid biberint, non eis 
nocébit: super ægros manus ímpónent,
et bene habébunt. Et Dóminus quidem 
Jesus, postquam locútus est eis, 
assúmptus est in cælum, et sedet a 
dextris Dei. Illi autem profécti, 
prædicavérunt ubíque, Dómino 
cooperánte, et sermónem confirmánte, 
sequéntibus signis.