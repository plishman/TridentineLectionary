In illo témpore: Dixit Jesus discípulis 
suis: Cum vénerit Paráclitus, quem ego
mittam vobis a Patre, Spíritum veritátis,
qui a Patre procédit, ille testimónium 
perhibébit de me: et vos testimónium 
perhibébitis, quia ab inítio mecum estis.
Hæc locútus sum vobis, ut non 
scandalizéminì. Absque synagógis 
fácient vos: sed venit hora, ut omnis, 
qui intérficit vos, arbitrétur obséquium 
se præstáre Deo. Et hæc fácient vobis, 
quia non novérunt Patrem, neque me. 
Sed hæc locútus sum vobis: ut, cum 
vénerit hora eórum, reminiscámini, quia
ego dixi vobis.