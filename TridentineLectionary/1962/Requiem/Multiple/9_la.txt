Vere dignum et justum est, æquum et 
salutáre, nos tibi semper et ubíque 
grátias ágere: Dómine sancte, Pater 
omnípotens, ætérne Deus: per 
Christum Dóminum nostrum. In quo 
nobis spes beátæ resurrectiónis 
effúlsit, ut quos contrístat certa 
moriéndi condítio, eósdem consolétur 
futúræ immortalitátis promíssio. Tuis 
enim fidélibus, Dómine, vita mutátur, 
non tóllitur, et dissolúta terréstris hujus 
incolátus dómo, ætérna in cælis 
habitátio comparátur. Et ídeo cum 
Ángelis et Archángelis, cum Thronis et 
Dominatiónibus, cumque omni milítia 
cæléstis exércitus, hymnum glóriæ tuæ
cánimus sine fine dicéntes: