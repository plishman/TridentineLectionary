Vere dignum et justum est, ǽquum et 
salutáre, nos tibi semper, et ubíque 
grátias agere: Dómine sancte, Pater
omnípotens, ætérne Deus: Quia cum 
Unigénitus tuus in substántia nostræ 
mortalitátis appáruit, nova nos 
immortalitátis suæ luce reparávit. Et
ídeo cum Ángelis et Archángelis, cum 
Thronis et Dominatiónibus, cumque 
omni milítia cæléstis exércitus, 
hymnum glóriæ tuæ cánimus sine fine 
dicéntes: