Deus, qui beátum Raymúndum
pœniténtiæ sacraménti insígnem
minístrum elegísti, et per maris undas
mirabíliter traduxísti: concéde; ut ejus
intercessióne dignos pœniténtiæ
fructus fácere, et ad ætérnæ salútis
portum perveníre valeámus. Per
Dóminum nostrum Jesum Christum,
Fílium tuum, qui tecum vivit et regnat in
unitáte Spíritus Sancti, Deus, per
ómnia sǽcula sæculórum.

For St. Emerentiana
Indulgéntiam nobis, quǽsumus,
Dómine, beáta Emerentiána Virgo et
Martyr implóret: quæ tibi grata semper
éxstitit, et merito castitátis, et tuæ
professióne virtútis. Per Dóminum
nostrum Jesum Christum, Fílium tuum,
qui tecum vivit et regnat in unitáte
Spíritus Sancti, Deus, per ómnia
sǽcula sæculórum.