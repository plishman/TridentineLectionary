Deus, qui nos beáti Pauli Confessóris 
tui ánnua sollemnitáte lætíficas: 
concéde propítius; ut, cujus natalítia 
cólimus, étiam actiónes imitémur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Maur, Abbot)
Intercéssio nos, quǽsumus, Dómine, 
beáti Mauri Abbátís comméndet: ut, 
quod nostris méritis non valémus, ejus 
patrocínio assequámur. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.