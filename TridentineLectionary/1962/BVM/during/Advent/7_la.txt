In méntibus nostris, quǽsumus,
Dómine, veræ fídei sacraménta
confírma: ut, qui concéptum de Vírgine
Deum verum et hóminem confitémur:
per ejus salutíferæ resurrectiónis
poténtiam, ad ætérnam mereámur
perveníre lætítiam. Per eúndem
Dóminum nostrum Jesum Christum,
Fílium tuum, qui tecum vivit et regnat in
unitáte Spíritus Sancti, Deus, per
ómnia sǽcula sæculórum.

Commemoration of Feria
Hæc sacra nos, Dómine, poténti virtúte
mundátos, ad suum fáciant purióres
veníre princípium. Per Dóminum
nostrum Jesum Christum, Fílium tuum,
qui tecum vivit et regnat in unitáte
Spíritus Sancti, Deus, per ómnia
sǽcula sæculórum.