Grátiam tuam, quǽsumus, Dómine,
méntibus nostris infúnde: ut qui,
Ángelo nuntiánte, Christi Fílii tui,
incarnatiónem cognóvimus; per
passiónem ejus et crucem, ad
resurrectiónis glóriam perducámur. Per
eúndem Dóminum nostrum Jesum
Christum, Fílium tuum, qui tecum vivit
et regnat in unitáte Spíritus Sancti,
Deus, per ómnia sǽcula sæculórum.

Commemoration of Feria
Suscipiámus, Dómine, misericórdiam
tuam in médio templi tui: ut reparatiónis
nostræ ventúra solémnia cóngruis
honóribus præcedámus. Per Dóminum
nostrum Jesum Christum, Fílium tuum,
qui tecum vivit et regnat in unitáte
Spíritus Sancti, Deus, per ómnia
sǽcula sæculórum.