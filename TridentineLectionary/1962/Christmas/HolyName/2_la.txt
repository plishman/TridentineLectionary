In diébus illis: Petrus replétus Spíritu 
Sancto, dixit: Príncipes pópuli, et 
senióres, áudite: Si nos hódie 
dijudicámur in benefácto hóminis 
infírmi, in quo iste salvus factus est, 
notum sit ómnibus vobis, et omni plebi 
Israël: quia in nómine Dómini nostri 
Jesu Christi Nazaréni, quem vos 
crucifixístis, quem Deus suscitávit a 
mórtuis, in hoc iste adstat coram vobis 
sanus. Hic est lapis, qui reprobátus est 
a vobis ædificántibus: qui factus est in 
caput ánguli: et non est in álio áliquo 
salus. Nec enim áliud nomen est sub 
cælo datum homínibus, in quo opórteat
nos salvos fíeri.