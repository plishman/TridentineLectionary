Vere dignum et justum est, æquum et
salutáre, nos tibi semper, et ubíque
grátias ágere: Dómine sancte, Pater
omnípotens, ætérne Deus: per
Christum Dóminum nostrum. Quem
pérdito hóminum géneri Salvatórem
miséricors et fidélis promisísti: cujus
véritas instrúeret ínscios, sánctitas
justificáret ímpios, virtus adjuváret
infírmos. Dum ergo prope est ut véniat
quem missúrus es, et dies afflúlget
liberatiónis nostræ, in hac
promissiónum tuárum fide, piis gáudiis
exsultámus. Et ídeo cum Ángelis et
Archángelis, cum Thronis et
Dominatiónibus, cumque omni militia
cæléstis exércitus, hymnum glóriæ tuæ
cánimus, sine fine dicéntes: