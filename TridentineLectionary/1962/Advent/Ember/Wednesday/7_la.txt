In illo témpore: Missus est Ángelus
Gábriël Deo in civitátem Galilææ, cui
nomen Názareth, ad Vírginem
desponsátam viro, cui nomen erat
Joseph, de domo David, et nomen
Vírginis María. Et ingréssus Ángelus
ad eam, dixit: Ave, grátia plena:
Dóminus tecum: benedícta tu in
muliéribus. Quæ cum audisset, turbáta
est in sermóne ejus: et cogitábat qualis
esset ista salutátio. Et ait Ángelus ei:
Ne tímeas Maria, invenísti enim
grátiam apud Deum: ecce concípies in
útero, et paries fílium, et vocabis
nomen ejus Jesum. Hic erit magnus, et
Fílius Altíssimi vocábitur, et dabit ili
Dóminus Deus sedem David patris
ejus: et regnábit in domo Jacob in
ætérnum, et regni ejus non erit fìnis.
Dixit autem Maria ad Ángelum:
Quómodo fiet istud, quóniam virum non
cognósco? Et respóndens Ángelus,
dixit ei: Spíritus Sanctus supervéniet in
te, et virtus Altíssimi obumbrábit tibi.
Ideóque et quod nascétur ex te
Sanctum, vocábitur Fílius Dei. Et ecce
Elisabeth cognáta tua, et ipsa concépit
ílium in senectúte sua: et hic mensis
sextus est illi, quæ vocátur stérilis: quia
non erit impossíbile apud Deum omne
verbum. Dixit autem María: Ecce
ancílla Dómine, fiat mihi secúndum
verbum tuum.