In diébus illis: Locútus est Dóminus ad
Achaz, dicens: Pete tibi signum a
Dómino Deo tuo in profúndum inférni,
sive in excélsum supra. Et dixit Achaz:
Non petam, et non tentábo Dóminum.
Et dixit: Audíte ergo domus David:
Numquid parum vobis est, moléstos
esse homínibus, quia molésti estis et
Deo me? Propter hoc dabit Dóminus
ipse vobis signum. Ecce virgo
concípiet, et páriet fílium, et vocábitur
nomen ejus Emmánuel. Butyrum et
mel cómedet, ut sciat reprobáre
malum, et elígere bonum.