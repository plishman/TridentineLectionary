Hæc dicit Dóminus: Super montem 
excélsum ascénde tu, qui evangelízas 
Sion: exálta in fortitúdine vocem tuam, 
qui evangelízas Jerúsalem: exálta, noli 
timére. Dic civitátibus Iuda: Ecce, Deus
vester: ecce, Dóminus Deus in 
fortitúdine véniet, et bráchium ejus 
dominábitur: ecce, merces ejus cum 
eo, et opus illíus coram illo. Sicut 
pastor gregem suum pascet: in bráchio 
suo congregábit agnos, et in sinu suo 
levábit, Dóminus, Deus noster.