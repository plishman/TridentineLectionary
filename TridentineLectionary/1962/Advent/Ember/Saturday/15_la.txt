Benedíctus es, Dómine, Deus patrum 
nostrórum. Et laudábilis et gloriósus in 
sǽcula.
<br>
Et benedíctum nomen glóriæ tuæ, 
quod est sanctum. Et laudábile et 
gloriósum in sǽcula. 
<br>
Benedíctus es in templo sancto glóriæ 
tuæ. Et laudábilis et gloriósus in 
sǽcula. 
<br>
Benedíctus es super thronum sanctum 
regni tui. Et laudábilis et gloriósus in 
sǽcula. 
<br>
Benedíctus es super sceptrum 
divinitátis tuæ. Et laudábilis et gloriósus
in sǽcula. 
<br>
Benedíctus es, qui sedes super 
Chérubim, íntuens abýssos. Et 
laudábilis et gloriósus in sǽcula.
<br>
Benedíctus es, qui ámbulas super 
pennas ventórum et super undas 
maris. Et laudábilis et gloriósus in 
sǽcula. 
<br>
Benedícant te omnes Angeli et Sancti 
tui. Et laudent te et gloríficent in 
sǽcula. 
<br>
Benedícant te cæli, terra, mare, et 
ómnia quæ in eis sunt. Et laudent te et 
gloríficent in sǽcula. 
<br>
Glória Patri, et Fílio, et Spirítui Sancto. 
Et laudábili et glorióso in sǽcula. 
<br>
Sicut erat in princípio, et nunc, et 
semper: et in sǽcula sæculórum. 
Amen. Et laudábili et glorióso in 
sǽcula.
<br>
Benedíctus es, Dómine, Deus patrum 
nostrórum. Et laudábilis et gloriósus in 
sǽcula.
<br>
V. Dóminus vobíscum.
R. Et cum spiritu tuo.
Orémus.