Ecclésiam tuam, Dómine, benígnus 
illústra: ut, beáti Joánnis Apóstoli tui et 
Evangelístæ illumináta doctrínis, ad 
dona pervéniat sempitérna. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

Commemoration of Christmas
Concéde, quǽsumus, omnípotens 
Deus: ut nos Unigéniti tui nova per 
carnem Natívitas líberet; quos sub 
peccáti jugo vetústa sérvitus tenet. Per 
eúndem Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.