Deus, qui per immaculátam Vírginis
Conceptiónem dignum Fílio tuo 
habitáculum præparásti: quæsumus, 
ut, qui ex morte ejúsdem Fílii tui 
prævísa, eam ab omni labe 
præservásti, nos quoque mundos ejus
intercessióne ad te perveníre 
concédas. Per eúndem Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

Commemoration of Feria
Excíta, quǽsumus, Dómine, poténtiam
tuam, et veni: ut ab imminéntibus 
peccatórum nostrórum perículis, te 
mereámur protegénte éripi, te liberánte 
salvári. Qui vivis et regnas, cum Deo 
Patre in unitáte Spíritus Sancti, Deus, 
per ómnia sǽcula sæculórum.