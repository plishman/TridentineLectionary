Gaudens gaudébo in Dómino, et
exsultábit ánima mea in Deo meo: quia 
índuit me vestiméntis salútis: et 
induménto justítiæ circúmdedit me, 
quasi sponsam ornátam monílibus suis.
(Ps. 29: 2) Exaltábo te, Dómine, 
quóniam suscepísti me: nec delectásti 
inimícos meos super me. Glória Patri 
et Fílio et Spíritui Sancto, sicut erat in 
princípio, et nunc, et semper, et in 
sǽcula sæculórum. Amen. Gaudens 
gaudébo in Dómino, et exsultábit ánima
mea in Deo meo: quia índuit me 
vestiméntis salútis: et induménto 
justítiæ circúmdedit me, quasi sponsam
ornátam monílibus suis.