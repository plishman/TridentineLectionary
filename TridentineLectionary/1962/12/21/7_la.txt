Débitum tibi, Dómine, nostræ réddimus
servitútis, supplíciter exorántes: ut, 
suffrágiis beáti Thomæ Apóstoli, in 
nobis tua múnera tueáris, cujus 
honoránda confessióne laudis tibi 
hóstias immolámus. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of Feria)
Devotiónis nostræ tibi, quǽsumus,
Dómine, hóstia júgiter immolétur:
quæ et sacri péragat institúta mystérii, 
et salutáre tuum in nobis mirabíliter 
operétur. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.