Sumptis, Dómine, salútis nostræ 
subsídiis: da, quǽsumus, beátæ 
Maríæ semper Vírginis patrocíniis nos 
ubíque prótegi; in cujus veneratióne 
hæc tuæ obtúlimus majestáti. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

Commemoration of Feria
Repleti cibo spirituális alimóniæ, 
súpplices te, Dómine, deprecámur: ut 
hujus participatióne mystérii, dóceas 
nos terréna despícere et amáre 
cæléstia. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.