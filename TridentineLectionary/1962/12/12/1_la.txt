Deus, qui sub beatíssime Vírginis 
Maríæ singulári patrocínio constitútos, 
perpétuis benefíciis nos cumulári 
voluísti: præsta supplícibus tuis: ut 
cujus hódie commemoratióne lætámur 
in terris, ejus conspéctu perfruámur in 
cælis. Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

Commemoration of Feria
Éxcita, Dómine, corda nostra ad 
præparándas Unigéniti tui vias: ut per 
ejus advéntum, purificátis tibi méntibus 
servíre mereámur. Qui tecum vivit et 
regnat in unitáte Spíritus Sancti, Deus, 
per ómnia sǽcula sæculórum.