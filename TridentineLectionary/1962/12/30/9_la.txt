Communicántes, et diem 
sacratíssimum celebrántes, quo beátæ 
Mariæ intemeráta virginítas huic mundo
édidit Salvatórem: sed et memóriam 
venerántes, in primis ejúsdem gloriósæ
semper Vírginis Mariæ, Genetrícis 
ejúsdem Dei et Dómini Jesu Christi: 
sed et beáti Joseph ejúsdem Vírginis 
Sponsi, et beatórum Apostolórum ac 
Mártyrum tuórum, Petri et Pauli, 
Andréæ, Jacóbi, Joánnis, Thomæ, 
Jacóbi, Philíppi, Bartholomǽi, Matthǽi,
Simónis: et Thaddǽi: Lini, Cleti, 
Cleméntis, Xysti, Cornélii, Cypriáni, 
Lauréntii, Chrysógoni, Joánnis et Pauli,
Cosmæ et Damiánis: et ómnium 
Sanctórum tuórum; quorum méritis, 
precibúsque concédas, ut in ómnibus 
protectiónis tuæ muniámur auxilio. Per 
eúndem Christum Dóminum Nostrum. 
Amen.