Deus, qui beátum Nicoláum Pontíficem
innúmeris decorásti miráculis: tríbue, 
quǽsumus; ut ejus méritis et précibus 
a gehénnæ incéndiis liberémur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

Commemoration of Feria
Excíta, quǽsumus, Dómine, poténtiam
tuam, et veni: ut ab imminéntibus 
peccatórum nostrórum perículis, te 
mereámur protegénte éripi, te liberánte 
salvári. Qui vivis et regnas, cum Deo 
Patre in unitáte Spíritus Sancti, Deus, 
per ómnia sǽcula sæculórum.