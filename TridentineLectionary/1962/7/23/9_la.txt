Tua sancta suméntes, quǽsumus, 
Dómine, ut beáti Apollináris nos 
fóveant continuáta præsídia: quia non 
désinis propítius intuéri, quos tálibus 
auxíliis concésseris adjuvári. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti Deus, per ómnia
sǽcula sæculórum.

(Commemoration of St. Liborius, 
Bishop & Confessor)
Præsta, quǽsumus, omnípotens 
Deus: ut, de percéptis munéribus 
grátias exhibéntes, intercedénte beáto 
Libório Confessóre tuo atque Pontífice,
benefícia potióra sumámus. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti Deus, per ómnia
sǽcula sæculórum.