Deus, fidélium remunerátor animárum, 
qui hunc diem beáti Apollináris 
Sacerdótis tui martýrio consecrásti: 
tríbue nobis, quǽsumus, fámulis tuis; 
ut, cujus venerándam celebrámus 
festivitátem, précibus ejus 
indulgéntiam consequámur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti Deus, per ómnia
sǽcula sæculórum.

(Commemoration of St. Liborius, 
Bishop & Confessor)
Da, quǽsumus, omnípotens Deus: ut 
beáti Libórii Confessóris tui atque 
Pontíficis veneránda solémnitas, et 
devotiónem nobis áugeat et salútem. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti 
Deus, per ómnia sǽcula sæculórum.