Surgam, et circuíbo civitátem: per vicos
et platéas quæram quem díligit ánima 
mea: quæsívi illum, et non invéni. 
Invenérunt me vígiles, qui custódiunt 
civitátem. Num quem díligit ánima mea,
vidístis? Páululum cum per transíssem 
eos, invéni quem diligit ánima mea: 
ténui eum, nec dimittam, donec 
introdúcam illum in domum matris 
meæ, et in cubículum genítricis meæ. 
Adjúro vos, fíliæ Jerúsalem, per 
cápreas, cervósque campórum, ne 
suscitétis, neque evigiláre faciátis 
diléctam, donec ipsa velit. Pone me ut 
signáculum super cor tuum, ut 
signáculum super bráchium tuum: quia 
fortis est ut mors diléctio dura sicut 
inférnus æmulátio: lámpades ejus, 
lámpades ignis, atque flammárum. 
Aquæ multæ non potuérunt 
exstínguere caritátem, nec flúmina 
óbruent illum: si déderit homo omnem 
substántiam domus suæ pro dilectióne,
quasi nihil despíciet eam.