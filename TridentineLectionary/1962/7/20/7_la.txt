Clementíssime Deus, qui, véteri 
homine consúmpto, novum secúndum 
te in beáto Hierónymo creáre dignátus 
es: da, per mérita ipsíus; ut nos, 
páriter renováti, hanc placatiónis 
hóstiam in odórem tibi suavíssimum 
offerámus. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of St. Margaret, 
Virgin & Martyr)
Hóstias tibi, Dómine, beátæ 
Margarítæ Vírginis et Martyris tuæ 
dicátas méritis, benígnus assúme: et 
ad perpétuum nobis tríbue proveníre 
subsídium. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.