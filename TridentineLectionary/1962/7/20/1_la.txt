Deus, misericordiárum pater, per 
mérita et intercessiónem beáti 
Hieronymi, quem órphanis adjutorem 
et patrem esse voluísti: concéde; ut 
spíritum adoptiónis, quo fílii tui 
nominámur et sumus, fidéliter 
custodiámus. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of St. Margaret, 
Virgin & Martyr)
Indulgéntiam nobis, quǽsumus, 
Dómine, beáta Margaríta Virgo et 
Martyr implóret: quæ tibi grata semper 
éxstitit et mérito castitátis, et tuæ 
professióne virtútis. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.