Oblatiónes pópuli tui, quǽsumus, 
Dómine, beáti Jacóbi Apóstoli pássio 
beáta concíliet: et quæ nostris non 
aptæ sunt méritis, fiant tibi plácitæ ejus 
deprecatióne. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of St. Christopher, 
Martyr)
Munéribus nostris, quǽsumus, 
Dómine, precibúsque suscéptis: et 
cæléstibus nos munda mystériis, et 
cleménter exáudi. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.