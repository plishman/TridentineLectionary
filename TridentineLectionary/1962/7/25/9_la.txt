Beáti Apóstoli tui Jacóbi, quǽsumus, 
Dómine, intercessióne nos ádjuva: pro 
cujus festivitáte percépimus tua sancta 
lætántes. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of St. Christopher, 
Martyr)
Da, quǽsumus, Dómine, Deus noster: 
ut, sicut tuórum commemoratióne 
Sanctórum temporáli gratulámur offício;
ita perpétuo læténtur aspéctu. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.