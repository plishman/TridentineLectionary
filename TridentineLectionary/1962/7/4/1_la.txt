Deus, qui pópulis tuis indulgéntia 
consíliis et amóre domináris: da 
spíritum sapiéntiæ, suffragántibus 
méritis Antístitum Ecclésiæ tuæ, 
quibus dedísti regímen disciplínæ; ut 
de proféctu sanctárum óvium fiant 
gáudia ætérna pastórum. Per Dóminum
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.