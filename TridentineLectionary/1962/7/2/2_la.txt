Ecce, iste venit sáliens in móntibus, 
transíliens colles; símilis est diléctus 
meus cápreæ hinnulóque cervórum. 
En, ipse stat post paríetem nostrum, 
respíciens per fenéstras, prospíciens 
per cancéllos. En, diléctus meus 
lóquitur mihi: Surge, própera, amíca 
mea, colúmba mea, formósa mea, et 
veni. Jam enim hiems tránsiit, imber 
ábiit et recéssit. Flores apparuérunt in 
terra nostra, tempus putatiónis advénit: 
vox túrturis audíta est in terra nostra: 
ficus prótulit grossos suos: víneæ 
floréntes dedérunt odórem suum. 
Surge, amíca mea, speciósa mea, et 
veni: colúmba mea in foramínibus 
petra, in cavérna macériæ, osténde 
mihi fáciem tuam, sonet vox tua in 
áuribus meis: vox enim tua dulcis et 
fácies tua decóra