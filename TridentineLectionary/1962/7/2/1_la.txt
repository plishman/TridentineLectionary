Fámulis tuis, quǽsumus, Dómine, 
cæléstis grátiæ munus impertíre: ut, 
quibus beátæ Vírginis partus éxstitit 
salútis exórdium; Visitatiónis ejus 
votíva solémnitas, pacis tríbuat 
increméntum. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of Sts. Processus & 
Martinianus, Martyrs)
Deus, qui nos sanctórum Mártyrum 
tuórum Procéssi et Martiniáni gloriósis 
confessiónibus circúmdas et prótegis: 
da nobis et eórum imitatióne profícere, 
et intercessióne gaudére. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.