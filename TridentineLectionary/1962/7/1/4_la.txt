In illo tempóre: Cum accepísset Jesus 
acétum, dixit: Consummátum est. Et 
inclináto cápite trádidit spíritum. Judæi 
ergo (quóniam Parascéve erat) ut non 
remanérent in cruce córpora sábbato 
(erat enim magnus dies ille sábbati), 
rogavérunt Pilátum, ut frangeréntur 
eórum crura, et tolleréntur. Venérunt 
ergo mílites: et primi quidem fregérunt 
crura, et altérius, qui crucifíxus est cum
eo. Ad Jesum autem cum veníssent, ut 
vidérunt eum jam mórtuum, non 
fregérunt ejus crura, sed unus mílitum 
Iáncea latus ejus apéruit, et contínuo 
exívit sanguis et aqua. Et qui vidit, 
testimónium perhíbuit: et verum est 
testimónium ejus.