Omnípotens sempitérne Deus, qui 
unigénitum Fílium tuum mundi 
Redemptórem constituísti, ac ejus 
Sánguine placári voluísti: concéde, 
quæsumus, salútis nostræ prétium 
(solémni cultu) ita venerári, atque a 
præséntis vitæ malis ejus virtúte 
deféndi in terris; ut fructu perpétuo 
lætémur in coelis. Per eúndem 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.