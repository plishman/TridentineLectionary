Sacris altáribus, Dómine, hóstias
superpósitas sanctus Joánnes Abbas, 
quǽsumus, in salútem nobis proveníre 
depóscat. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(For Sts. Nabor & Felix)
Múnera plebis tuæ, quǽsumus,
Dómine, sanctórum Mártyrum tuórum 
Nabóris et Felícis fiant grata suffrágiis: 
et, quorum triúmphis tuo nómini
offeruntur, ipsorum digna perficiantur
et méritis. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.