Muliérum fortem quis invéniet? Procul, 
et de últimis fínibus prétium ejus. 
Confídit in ea cor viri sui, et spóliis non 
indigébit. Reddet et bonum, et non 
malum ómnibus diébus vitæ suæ. 
Quæsívit lanam et linum, et operáta est
consílio mánuum suárum. Facta est 
quasi navis institóris, de longe portans 
panem suum. Et de nocte surréxit, 
dedítque prædam domésticis suis, et 
cibária ancíllis suis. Consideráavit 
agrum, et emit eum: de fructu mánuum 
suárum plantávit vineam. Accínxit 
fortitúdine lumbos suos, et roborávit 
bráchium suum. Gustávit et vidit quia 
bona est negotiátio ejus: non 
exstinguétur in nocte lucérna ejus. 
Manum suam misit ad fórtia, et dígiti 
ejus apprehendérunt fusum. Manum 
suam apéruit inopi, et palmas suas 
exténdit ad páuperem. Non timébit 
domui suæ a frigóribus nivis: omnes 
enim doméstici ejus vestiti sunt 
duplícibus. Stragulátam vestem fecit 
sibi: byssus, et púrpura induméntum 
ejus. Nóbilis in portis vir ejus, quando 
séderit cum senatóribus terræ. 
Síndonem fecit, et véndidit, et cingulum
trádidit Chananæo. Fortitúdo et decor 
induméntum ejus, et ridébit in die 
novíssima. Os suum aperuit sapiéntiæ, 
et lex cleméntiæ in lingua ejus. 
Considerávit sémitas domus suæ, et 
panem otiósa non comédit. Surrexérunt
fílii ejus, et beatíssimam 
prædicavérunt: vir ejus, et laudávit 
eam. Multæ fíliæ congregavérunt 
divíitias: tu supergréssa es univérsas. 
Fallax grátia, et vana est pulchritúdo: 
múlier timens Dóminum ipsa lauáabitur.
Date ei de fructu mánuum suarum: et 
laudent eam in portis ópera ejus