Per hæc cæléstia aliménta, quæ, sancti
Camílli Confessóris tui solémnia 
celebrántes, pia devotióne 
suscépimus: da, quǽsumus. Dómine; 
ut, in hora mortis nostræ sacraméntis
refécti et culpis ómnibus expiáti, in 
sinum misericórdiæ tuæ læti súscipi 
mereámur: Qui vivis et regnas, cum 
Deo Patre in unitáte Spíritus Sancti, 
Deus, per ómnia sǽcula sæculórum.

(Commemoration of St. Symphorosa &
her Seven Sons, Martyrs)
Præsta nobis, quǽsumus, Dómine: 
intercedéntibus sanctis Martýribus tuis 
Symphorósa et fíliis ejus; ut, quod ore 
contíngimus, pura mente capiámus. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.