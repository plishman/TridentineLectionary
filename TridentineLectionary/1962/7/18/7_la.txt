Hóstia immaculáta, qua illud Dómini 
nostri Jesu Christi imménsæ caritátis 
opus renovámus, sit, Deus Pater 
omnípotens, sancto Camíllo 
intercedénte, contra omnes córporis
et animae infirmitates salutáre 
remedium, et in extrémo agóne 
solátium et tutela. Per eúndem 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Symphorosa &
her Seven Sons, Martyrs)
Múnera tibi, Dómine, nostræ 
devotiónis offérimus: quæ et pro 
tuórum tibi grata sint honóre Justórum, 
et nobis salutária, te miseránte, 
reddántur. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.