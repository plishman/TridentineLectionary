In illo témpore: Dixit Jesus discípulis 
suis: Hoc est præcéptum meum, ut 
diligátis ínvicem, sicut diléxi vos. 
Majorem hac dilectiónem nemo habet, 
ut ánimam suam ponat quis pro
amícis suis. Vos amíci mei estis, si 
fecéritis quæ ego præcípio vobis. Jam 
non dicam vos servos: quia servus 
nescit, quid fáciat dóminus ejus. Vos 
autem dixi amícos: quia ómnia, 
quæcúmque audívi a Patre meo, nota
feci vobis. Non vos me elegístis: sed 
ego elegi vos, et pósui vos, ut eátís, et 
fructum afferátis: et fructus vester 
maneat: ut, quodcúmque petiéritis 
Patrem in nómine meo, det vobis.