Deus, qui sanctum Camíllum, ad 
animárum in extrémo agóne luctántium
subsídium, singulári caritátis 
prærogatíva decorásti: ejus,
quǽsumus, méritis, spíritum nobis tuæ 
dilectiónis infúnde; ut in hora éxitus 
nostri hostem víncere, et ad cæléstem 
mereámur corónam perveníre. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Symphorosa &
her Seven Sons, Martyrs)
Deus, qui nos concédis sanctórum 
Mártyrum tuórum Symphorósæ et 
filiórum ejus natalítia colére: da nobis in
ætérna beatitúdine de eórum societáte 
gaudére. Per Dóminum nostrum Jesum
Christum, Fílium tuum, qui tecum vivit 
et regnat in unitáte Spíritus Sancti 
Deus, per ómnia sǽcula sæculórum.