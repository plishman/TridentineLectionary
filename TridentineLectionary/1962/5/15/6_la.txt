In illo témpore: Accessérunt discípuli 
ad Jesum, dicéntes: Quis, putas, 
major est in regno cælórum? Et 
ádvocans Jesus párvulum, státuit eum 
in médio eórum et dixit: Amen, dico 
vobis, nisi convérsi fuéritis et 
efficiámini sicut párvuli, non intrábitis in
regnum coelórum. Quicumque ergo 
humiliáverit se sicut párvulus iste, hic 
est major in regno cælórum. Et qui 
suscéperit unum párvulum talem in 
nómine meo, me súscipit.