In illo témpore: Accéssit ad Jesum 
mater filiórum Zebedǽi cum fíliis suis, 
adórans, et petens áliquid ab eo. Qui 
dixit ei: Quid vis? Ait illi: Dic ut sédeant
hi duo fílii mei, unus ad déxteram tuam,
et unus ad sinístram in regno tuo. 
Respóndens autem Jesus, dixit: 
Nescítis quid petátis. Potéstis bíbere 
cálicem, quem ego bibitúrus sum? 
Dicunt ei: Póssumus. Ait illis: Cálicem 
quidem meum bibétis: sedére autem ad
dexteram meam, vel sinístram, non est 
meum dare vobis, sed quibus pará tum 
est a Patre meo.