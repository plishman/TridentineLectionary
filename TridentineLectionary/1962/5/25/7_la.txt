Oblátis munéribus, quǽsumus, 
Dómine, Ecclésiam tuam benígnus 
illúmina: ut, et gregis tui profíciat 
ubique succéssus, et grati fiant nómini 
tuo, te gubernánte, pastóres. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Urban I)

Múnera, quæ tibi, Dómine, lætántes 
offérimus, súscipe benígnus, et præsta:
ut, intercedénte beáto Urbáno, Ecclésia
tua et fídei integritáte lætétur, et 
témporum tranquillitáte semper 
exsúltet. Per Dóminum nostrum Jesum
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.