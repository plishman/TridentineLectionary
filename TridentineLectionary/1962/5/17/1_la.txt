Deus, qui beátum Paschálem 
Confessórem tuum mirífica erga 
Córporis et Sánguinis tui sacra 
mystéria dilectióne decorásti: concéde 
propítius; ut, quam ille ex hoc divino 
convívio spíritus percépit pinguédinem,
eándem et nos percípere mereámur: 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.