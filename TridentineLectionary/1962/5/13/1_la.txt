Deus, qui ad errórem insídias 
repelléndas et apostólicæ Sedis jura 
propugnánda, beátum Robértum 
Pontíficem tuum atque Doctórem mira 
eruditióne et virtúte decorásti: ejus 
méritis et intercessióne concéde; ut nos
in veritátis amóre crescámus et 
errántium corda ad Ecclésiæ tuæ 
rédeant unitátem. Per Dóminum 
nostrum, Jesum Christum, Filium tuum,
qui tecum vivit et regnat in unitáte 
Spiritus Sancti, Deus, per ómnia 
sǽcula sæculórum.