Vere dignum et justum est, æquum et 
salutáre, Te, Dómine, supplíciter 
exoráre, ut gregem tuum Pastor 
ætérne, non déseras: sed per beátos 
Apóstolos tuos contínua protectióne 
custódias. Ut iísdem rectóribus 
gubernétur, quos óperis tui vicários 
eídem contulísti præésse pastóres. Et 
ídeo cum Ángelis et Archángelis, cum 
Thronis et Dominatiónibus, cumque 
omni milítia cæléstis exércitus, 
hymnum glóriæ tuæ cánimus, sine fine 
dicéntes: