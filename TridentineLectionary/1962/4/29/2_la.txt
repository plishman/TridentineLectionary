Caríssime: Memor esto, Dóminum 
Iesum Christum resurrexísse a mórtuis 
ex sémine David, secúndum 
Evangélium meum, in quo labóro 
usque ad víncula, quasi male óperans: 
sed verbum Dei non est alligátum. Ideo
ómnia sustíneo propter eléctos, ut et 
ipsi salútem consequántur, quæ est in 
Christo Iesu, cum glória coelésti. Tu 
autem assecútus es meam doctrínam, 
institutiónem, propósitum, fidem, 
longanimitátem, dilectiónem, 
patiéntiam, persecutiónes, passiónes: 
quália mihi facta sunt Antiochíæ, Icónii 
et Lystris: quales persecutiónes 
sustínui, et ex ómnibus erípuit me 
Dóminus. Et omnes, qui pie volunt 
vívere in Christo Iesu, persecutiónem 
patiéntur.