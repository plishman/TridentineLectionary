Múnera, quæ tibi, Dómine, pro sancti 
Martyris tui Joánnis Baptístæ passióne
deférimus: quǽsumus; ut ejus obténtu 
nobis profíciant ad salútem. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Sabina, Martyr)
Hóstias tibi, Dómine, beátæ Sabínæ 
Mártyris tuæ dicátas méritis, benígnus 
assúme: et ad perpétuum nobis tríbue 
proveníre subsídium. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.