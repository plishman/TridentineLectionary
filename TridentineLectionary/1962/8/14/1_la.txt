Deus, qui virginálem aulam beátæ 
Maríæ, in qua habitáres, elígere 
dignátus es: da, quǽsumus; ut, sua 
nos defensióne munitos, jucúndos 
fácias suæ interésse festivitáti: Qui 
vivis et regnas, cum Deo Patre in 
unitáte Spíritus Sancti, Deus, per 
ómnia sǽcula sæculórum.

(Commemoration of St. Eusebius, 
Confessor)
Deus, qui nos beáti Eusébii 
Confessóris tui ánnua sollemnitáte 
lætíficas: concéde propítius; ut, cujus 
natalítia cólimus, étiam actiónes 
imitémur. Qui vivis et regnas, cum Deo
Patre in unitáte Spíritus Sancti, Deus, 
per ómnia sǽcula sæculórum.