Múnera nostra, Dómine, apud 
cleméntiam tuam Dei Genetrícis 
comméndet orátio: quam idcírco de 
praesénti sǽculo transtulísti; ut pro 
peccátis nostris apud te fiduciáliter
intercédat. Per eúndem Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of St. Eusebius, 
Confessor)
Laudis tibi, Dómine, hóstias 
immolámus in tuórum 
commemoratióne Sanctórum: quibus 
nos et præséntibus éxui malis 
confídimus et futúris. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.