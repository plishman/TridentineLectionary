Da, quǽsumus, Dómine, Deus noster: 
ut, sicut beáti Lauréntii Mártyris tui 
commemoratióne, temporáli 
gratulámur offício; ita perpétuo 
lætémur aspéctu. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of St. Romanus, 
Martyr)
Quǽsumus, omnípotens Deus: ut, qui 
cælestia aliménta percépimus, 
intercedénte beáto Románo Mártyre 
tuo, per hæc contra ómnia advérsa 
muniámur. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.