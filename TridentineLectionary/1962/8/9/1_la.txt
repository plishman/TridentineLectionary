Adésto, Dómine, supplicatiónibus 
nostris: et intercessióne beáti Lauréntii 
Mártyris tui, cujus prǽvénimus 
festivitátem; perpétuam nobis 
misericórdiam benígnus impénde. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Romanus, 
Martyr)
Præsta, quǽsumus, omnípotens 
Deus: ut, intercedénte beáto Románo 
Mártyre tuo, et a cunctis adversitátibus 
liberémur in córpore, et a pravis 
cogitatiónibus mundémur in mente. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.