Refécti cibo, pótuque cælésti, Deus 
noster, te súpplices exorámus: ut, in 
cujus hæc commemoratióne 
percépimus, ejus muniámur et 
précibus. Per Dóminum nostrum Jesum
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(Commemoration of Sts. Cyriacus, 
Largus, & Smaragdus, Martyrs)
Refécti participatióne múneris sacri, 
quæsumus, Dómine Deus noster: ut, 
cujus exséquimur cultum, 
intercedéntibus sanctis Mártyribus tuis 
Cyríáco, Largo et Smarágdo, 
sentiámus efféctum. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.