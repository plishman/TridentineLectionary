Adésto supplicatiónibus nostris, 
omnípotens Deus: et, quibus fidúciam 
sperándæ pietátis indúlges, 
intercedénte beáto Augustíno 
Confessóre tuo atque Pontífice, 
consuétae misericórdiæ tríbue 
benígnus efféctum. Per Dóminum 
nostrum, Jesum Christum, Filium tuum,
qui tecum vivit et regnat in unitáte 
Spiritus Sancti, Deus, per ómnia 
sǽcula sæculórum.

(Commemoration of St. Hermes, 
Martyr)
Deus, qui beátum Hermétem Mártyrem
tuum virtúte constántiæ in passióne 
roborásti: ex ejus nobis imitatióne 
tríbue; pro amóre tuo próspera mundi 
despícere, et nulla ejus advérsa 
formidáre. Per Dóminum nostrum, 
Jesum Christum, Filium tuum, qui 
tecum vivit et regnat in unitáte Spiritus 
Sancti, Deus, per ómnia sǽcula 
sæculórum.