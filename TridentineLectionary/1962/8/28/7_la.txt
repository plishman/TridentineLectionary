Sancti Augustíni, Pontíficis tui atque 
Doctóris nobis, Dómine, pia non desit 
orátio: quæ et múnera nostra concíliet; 
et tuam nobis indulgéntiam semper 
obtíneat. Per Dóminum nostrum Jesum
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(Commemoration of St. Hermes, 
Martyr)
Sacrifícium tibi, Dómine, laudis 
offérimus in tuórum commemoratióne 
Sanctórum: da, quǽsumus; ut, quod 
illis cóntulit glóriam, nobis prosit ad 
salútem. Per Dóminum nostrum Jesum
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.