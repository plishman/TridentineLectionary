Majestáti tuæ, Dómine, Agnum 
immaculátum offeréntes, quǽsumus: 
ut corda nostra ignis ille divínus 
accéndat, cui Cor beátæ Maríæ 
Vírginis ineffabíliter inflammávit. Per 
eúndem Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(Commemoration of Sts. Timothy, 
Hippolytus and Symphorianus, 
Martyrs)
Accépta tibi sit, Dómine, sacrátæ 
plebis oblátio pro tuórum honóre 
Sanctórum: quorum se méritis de 
tribulatióne percepísse cognóscit 
auxílium. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.