Bonórum ómnium largítor, omnípotens 
Deus, qui beátam Rosam, cæléstis 
grátiæ rore prævéntam, virginitátis et 
patiéntiæ decóre Indis floréscere 
voluísti: da nobis fámulis tuis; ut, in 
odórem suavitátis ejus curréntes, 
Christi bonus odor éffici mereámur: 
Qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of Sts. Felix & 
Adauctus, Martyrs)
Majestátem tuam, Dómine, súpplices 
exorámus: ut, sicut nos júgiter 
Sanctórum tuórum commemoratióne 
lætíficas; ita semper supplicatióne 
deféndas. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti Deus, per ómnia sǽcula 
sæculórum.