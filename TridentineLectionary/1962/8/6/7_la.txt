Obláta, quǽsumus, Dómine, múnera 
gloriósa Unigéniti tui Transfiguratióne 
sanctífica: nosque a peccatórum 
máculis, splendóribus ipsíus 
illustratiónis emunda. Per eúndem 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Sixtus II, Pope 
& Martyr, and Sts. Felicissimus & 
Agapitus, Martyrs)
Múnera tibi, Dómine, nostræ 
devotiónis offérimus: quæ et pro 
tuórum tibi grata sint honóre Justórum, 
et nobis salutária, te miseránte, 
reddántur. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.