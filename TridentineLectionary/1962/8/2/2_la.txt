Caríssime: Confortáre in grátia, quæ 
est in Christo Jesu: et quæ audísti a 
me per multos testes, hæc comménda 
fidálibus homínibus, qui idónei erunt et 
alios docére. Labóra sicut bonus miles 
Christi Jesu. Nemo mílitans Deo 
ímplicat se negótiis sæculáribus: ut ei 
pláceat, cui se probávit. Nam et qui 
certat in agóne, non coronátur, nisi 
legítime certáverit. Laborántem 
agrícolam opórtet primum de frúctibus 
percípere. Intéllege quæ dico: dabit 
enim tibi Dóminus in ómnibus 
intelléctum.