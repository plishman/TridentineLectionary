Deus, qui per beátum Alfónsum 
Maríam Confessórem tuum atque 
Pontíficem, animárum zelo 
succénsum, Ecclésiam tuam nova 
prole fæcundásti: quǽsumus; ut, ejus 
salutáribus mónitis edócti et exémplis 
roboráti, ad te perveníre felíciter 
valeámus. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(Commemoration of St. Stephen I, 
Pope & Martyr)
Gregem tuum, Pastor ætérne, placátus
inténde: et, per beátum Stéphanum 
Mártyrem tuum atque Summum 
Pontíficem, perpétua protectióne 
custódi; quem totíus Ecclésiæ 
præstitísti esse pastórem. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.