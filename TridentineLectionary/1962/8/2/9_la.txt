Deus, qui beátum Alfónsum Maríam 
Confessórem tuum atque Pontíficem 
fidelem divíni mystérii dispensatórem 
et præcónem effecísti: ejus méritis 
precibúsque concéde; ut fidéles tui et 
frequénter percípiant, et percipiéndo 
sine fine colláudent. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of St. Stephen I, 
Pope & Martyr)
Refectióne sancta enutrítam gubérna, 
quǽsumus, Dómine, tuam placátus 
Ecclésiam: ut, poténti moderatióne 
dirécta, et increménta libertátis accípiat
et in religiónis integritáte persístat. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.