Deus, qui beátum Norbértum
Confessórem tuum atque Pontíficem
verbi tui præcónem exímium effecísti,
et per eum Ecclésiam tuam nova prole
foecundásti: præsta, quǽsumus; ut,
ejúsdem suffragántibus méritis, quod
ore simul et ópere dócuit, te adjuvánte,
exercére valeámus. 
Per Dóminum nostrum Jesum
Christum, Fílium tuum, qui tecum vivit
et regnat in unitáte Spíritus Sancti,
Deus, per ómnia sǽcula sæculórum.