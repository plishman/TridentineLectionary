Hóstia, Dómine, quam tibi beátæ 
Ángelæ memóriam recoléntes 
offérimus, et nostræ pravitatis véniam 
implóret, et grátiæ tuæ nobis dona 
concíliet. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.

(from Easter Sunday until Ascension)
PREFACE OF EASTER SEASON
Vere dignum et justum est, æquum et 
salutáre, Te quidem, Dómine, omni 
témpore, sed in hoc potíssimum, 
gloriósius prædicáre, cum Pascha 
nostrum immolátus est Christus. Ipse 
enim verus est Agnus, qui ábstulit 
peccáta mundi. Qui mortem nostram 
moriéndo destrúxit, et vitam 
resurgéndo reparávit. Et ídeo cum 
Ángelis et Archángelis, cum Thronis et 
Dóminatiónibus, cumque omni milítia 
cæléstis exércitus, hymnum glóriæ tuæ
cánimus sine fine dicéntes:

(from Ascension until Pentecost)
PREFACE OF THE ASCENSION
Vere dignum et justum est, æquum et 
salutáre, nos tibi semper et ubíque 
grátias ágere: Dómine sancte, Pater 
omnípotens, ætérne Deus: per 
Christum, Dóminum nostrum. Qui post 
resurrectiónem suam ómnibus 
discípulis suis maniféstus appáruit, et 
ipsis cernéntibus est elevátus in 
cælum, ut nos divinitátis suæ tribúeret 
esse partícipes. Et ídeo cum Ángelis et 
Archángelis, cum Thronis et 
Dominatiónibus cumque omni milítia 
cæléstis exércitus, hymnum glóriæ tuæ
cánimus, sine fine dicéntes: