In illo tempore: Dixit Jesus discípulis 
suis parabolam hanc: Símile erit 
regnum cælórum decem virgínibus 
quæ accipiéntes lámpades suas 
exiérunt óbviam sponso et sponsæ. 
Quinque autem ex eis erant fátuæ, et 
quinque prudéntes: sed quinque fátuæ,
accéptis lampádibus, non sumpsérunt 
óleum secum: prudéntes vero 
accepérunt óleum in vasis suis cum 
lampádibus. Moram autem nocte 
clamor factujs est: Ecce sponsus venit, 
exite óbviam ei. Tunc surrexérunt 
omnes vírgines illæ, et ornavérunt 
lampádes suas. Fátuæ autem 
sapiéntibus dixérunt: Date nobis de 
óleo vestro: quia lampádes nostræ 
exstinguúntur. Respondérunt 
prudéntes, dicentes: Ne forte non 
suffíciat nobis, et vobis, ite pótius ad 
vendéntes, et émite vobis. Dum autem 
irent émere, venit sponsus: et quæ 
paráte erant, intravérunt cum eo ad 
núptias, et clausa est jánua. Novíssime
vero véniunt et réliquæ vírgines, 
dicéntes: Dómine, Dómine, áperi nobis.
At ille respóndens ait: Amen, dico 
vobis, néscio vos. Vigiláte ítaque, quia 
nescítis diem, neque horam.