Gaudeámus omnes in Dómino, diem 
festum celebrántes sub honóre 
Sanctórum ómnium: de quorum 
solemnitáte gaudent Ángeli, et 
colláudant Fílium Dei. (Ps. 32: 1) 
Exsultáte justi in Dómino: rectos decet 
collaudátio. Glória Patri et Fílio et 
Spíritui Sancto, sicut erat in princípio, 
et nunc, et semper, et in sǽcula 
sæculórum. Amen. Gaudeámus 
omnes in Dómino, diem festum 
celebrántes sub honóre Sanctórum 
ómnium: de quorum solemnitáte 
gaudent Ángeli, et colláudant Fílium 
Dei.