In diébus illis: Vidi sanctam civitátem 
Jerúsalem novam descendéntem de 
cælo a Deo, parátam sicut sponsam 
ornátam viro suo. Et audívi vocem 
magnam de throno dicéntem: Ecce 
tabernáculum Dei cum homínibus, et 
habitábit cum eis. Et ipst pópulus ejus 
erunt, et ipse Deus cum eis erit eórum 
Deus: et abstérget Deus omnem 
lácrimam ab óculis eórum: et mors ultra
non erit, neque luctus, neque clamor, 
neque dolor erit ultra, quia prima 
abiérunt. Et dixit qui sedébat in throno: 
Ecce nova fácio ómnia.