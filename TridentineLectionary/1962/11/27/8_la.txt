Vere dignum et justum est, æquum
et salutáre, nos tibi semper, et ubíque 
grátias ágere: Dómine sancte, Pater 
omnípotens, ætérne Deus. Et te in 
solemnitáte immáculatæ conceptionis 
beátæ Mariæ semper vírginis 
collaudáre, benedícere, et prædicáre. 
Quæ et Unigénitum tuum Sancti 
Spíritus obumbratióne concépit, et 
virginitátis glória permanénte, lumen 
ætérnum mundo effúdit, Jesum 
Christum Dóminum nostrum. Per quem
majestátem tuam laudant
Ángeli, adórant Dominatiónes, tremunt 
Potestátes cæli cælorúmque Virtútes, 
ac beáta Séraphim, sócia exsultatióne 
concélebrant. Cum quibus et nostras 
voces ut admitti júbeas deprecámur, 
súpplici confessióne dicéntes: