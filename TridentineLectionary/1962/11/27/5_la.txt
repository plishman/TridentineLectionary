In illo témpore: Núptiæ factae sunt in 
Gana Galilǽæ: et erat Mater Jesu ibi. 
Vocátus est autem et Jesus, et 
discípuli ejus ad núptias. Et deficiénte 
vino, dicit Mater Jesu ad eum: Vinum 
non habent. Et dicit ei Jesus: Quid mihi
et tibi est, múlier? nondum venit hora 
mea. Dicit Mater ejus minístris: 
Quodcúmque díxerit vobis, fácite. 
Erant autem ibi lápides hýdriæ sex 
pósitæ secúndum purificatiónem 
Judæórum, capiéntes síngulæ 
metrétas binas vel ternas. Dicit eis 
Jesus: Impléte hýdrias aqua. Et 
implevérunt eas usque ad summum. 
Et dicit eis Jesus: Hauríte nunc, et 
ferte architriclíno. Et tulérunt. Ut autem 
gustávit architriclínus aquam vinum 
fáciam, et non sciébat unde esset, 
minístri autem sciébant, qui háuserant 
aquam: vocat sponsum architriclínus, 
et dicit ei: Omnis homo primum 
bonum vinum ponit: et cum inebriáti 
fúerint, tunc id, quod detérius est. Tu 
autem servásti bonum vinum usque 
adhuc. Hoc fecit inítium signórum 
Jesus in Cana Galilǽæ: et 
manifestávit glóriam suam, et 
credidérunt in eum discípuli ejus.