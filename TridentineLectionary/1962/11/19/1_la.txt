Tuórum corda fidélium, Deus 
miserátor, illústra: et, beátæ Elísabeth 
précibus gloriósis; fac nos próspera 
mundi despícere, et cælésti semper 
consolatióne gaudére. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of St. Pontianus)
Gregem tuum, Pastor ætérnæ inténde: 
et per beátum Pontianum Martyrem 
atque Summum Pontíficem tuum, 
perpétua protectióne custódi; quem 
totíus Ecclésiæ præstitísti esse 
pastórem. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.