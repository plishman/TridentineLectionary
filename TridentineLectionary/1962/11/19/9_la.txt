Satiásti, Dómine, famíliam tuam 
munéribus sacris: ejus, quæsumus, 
semper interventióne nos refóve, cujus 
solémnia celebrámus. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.

(Commemoration of St. Pontianus)
Refectióne sancta enutrítam gubérna, 
quásumus Dómine, tuam placátus 
Ecclésiam: ut poténti moderatióne 
dirécta, et increménta libertátis accípiat
et in religiónis integritáte persístat. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.