Sanctífica, quǽsumus, Dómine Deus, 
hæc múnera, quæ in sollemnitáte 
sancti Antístitis tui Martíni offérimus: ut 
per ea vita nostra inter advérsa et 
próspera ubíque dirigátur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of St. Mennas, 
Martyr.)
Munéribus nostris, quǽsumus, 
Dómine, precibúsque suscéptis: et 
coeléstibus nos munda mystériis, et 
cleménter exáudi. Per Dóminum 
nostrum Jesum Christum, Fílium tuum, 
qui tecum vivit et regnat in unitáte 
Spíritus Sancti, Deus, per ómnia 
sǽcula sæculórum.