In illo témpore: Dixit Iesus discípulis 
suis: Nemo lucérnam accéndit, et in 
abscóndito ponit, neque sub módio: 
sed supra candelábrum, ut, qui 
ingrediúntur, lumen vídeant. Lucérna 
córporis tui est óculus tuus. Si óculus 
tuus fúerit simplex, totum corpus tuum 
lúcidum erit: si autem nequam fúerit, 
étiam corpus tuum tenebrósum erit. 
Vide ergo, ne lumen, quod in te est, 
ténebræ sint. Si ergo corpus tuum 
totum lúcidum fúerit, non habens 
áliquam partem tenebrárum, erit 
lúcidum totum, et sicut lucérna fulgóris 
illuminábit te.