Dómine Jesu Christe, qui sanctam 
Vírginem Francíscam Xavériam,
sacratíssimi Cordis tui igne succénsam,
per amplíssimas mundi plagas ad 
ánimas tibi lucrándas deduxísti, et per 
earn novam in Ecclésia tua vírginum 
famíliam suscitásti: concéde, 
quǽsumus; ut, ipsa intercedénte, 
ejúsdem Cordis tui virtútibus induámur 
atque ad ætérnum beatitúdinis portum 
perveníre mereámur: Qui vivis et 
regnas, cum Deo Patre in unitáte 
Spíritus Sancti, Deus, per ómnia 
sǽcula sæculórum.
<br>
<i>(Commemoration of St. Didacus)</i>
Omnípotens sempitérne Deus, qui 
dispositióne mirábili infírma mundi 
éligis, ut fórtia quæque confúndas: 
concéde propítius humilitáti nostræ; ut,
piis beáti Dídaci Confessóris tui 
précibus, ad perénnem in coelis 
glóriam sublimári mereámur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.