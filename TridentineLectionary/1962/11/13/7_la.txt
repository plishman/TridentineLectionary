Múnera, quæ tibi, Dómine, in honórem 
sanctæ Francíscæ Xavériæ Vírginis 
offérimus, súscipe, et præsta: ut 
sacratíssimo Fílii tui Cordi conformáti, 
hóstia acceptábilis et ipsi tibi efficiámur.
Per eúndem Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.
<br>
<i>(Commemoration of St. Didacus)</i>
Præsta nobis, quǽsumus omnípotens 
Deus: ut nostræ humilitátis oblátio, et 
pro tuórum tibi grata sit honóre 
Sanctórum, et nos córpore páriter et 
mente puríficet. Per Dóminum nostrum
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.