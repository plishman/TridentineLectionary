Quǽsumus, Dómine: ut, dum hæc 
múnera divínæ majestáti tuæ 
reverénter offérimus; pia mentis 
præparatióne et cordis puritáte, beáti 
Silvéstri Abbátis imitatóres effécti, 
Corpus et Sánguinem Fílii tui sancte
percípere mereámur: Qui tecum vivit et 
regnat in unitáte Spíritus Sancti, Deus, 
per ómnia sǽcula sæculórum.

(Commemoration of St. Peter of 
Alexandria, Bishop & Martyr.)
Hóstias tibi, Dómine, beáti Petri 
Mártyris tui atque Pontíficis dicátas 
méritis, benígnus assúme: et ad 
perpétuum nobis tríbue proveníre 
subsídium. Per Dóminum nostrum 
Jesum Christum, Fílium tuum, qui 
tecum vivit et regnat in unitáte Spíritus 
Sancti, Deus, per ómnia sǽcula 
sæculórum.