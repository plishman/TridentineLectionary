Præsta, quǽsumus, omnípotens Deus:
ut, de percéptis munéribus grátias 
exhibéntes, intercedénte beáto N. 
Confessóre tuo atque Pontífice, 
benefícia potióra sumámus. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.

(Commemoration of Sts Vitalis & 
Agricola, Martyrs.)
Hæc nos commúnio, Dómine, purget a 
crímine: et, intercedéntibus sanctis 
Martýribus tuis Vitále et Agrícola, 
cæléstis remédii fáciat esse consórtes.
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.