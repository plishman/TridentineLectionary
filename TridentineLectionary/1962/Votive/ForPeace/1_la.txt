Deus, a quo sancta desidéria, recta
consília et justa sunt ópera: da servis
tuis illam, quam mundus dare non
potest, pacem; ut et corda nostra
mandátis tuis dédita, et, hóstium
subláta formídine, témpora sint, tua
protectióne, tranquílla.Per Dóminum
nostrum Jesum Christum, Fílium tuum,
qui tecum vivit et regnat in unitáte
Spíritus Sancti, Deus, per ómnia
sǽcula sæculórum.