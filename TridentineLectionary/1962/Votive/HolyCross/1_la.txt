(In Eastertide)
Deus, qui unigéniti Fílii tui pretióso 
sanguine vivíficæ Crucis vexíllum 
sanctificáre voluísti: concéde, 
quǽsumus; eos, qui ejusdem sanctæ 
Crucis gaudent honóre, tua quoque 
ubíque protectióne gaudére. Per 
eúndem Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(Not Eastertide)
Deus, qui pro nobis Fílium tuum Crucis
patíbulum subíre voluísti, ut inimíci a 
nobis expélleres potestátem: concéde 
nobis, fámulis tuis; ut resurrectiónis 
grátiam consequámur. Per eúndem 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.