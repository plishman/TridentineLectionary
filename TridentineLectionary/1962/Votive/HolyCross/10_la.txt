Vere dignum et justum est, æqum et 
salutáre, nos tibi semper, et ubique 
grátias ágere: Dómine sancte, Pater 
omnípotens, ætérne Deus. Qui salútem
húmani géneris in ligno crucis 
constituísti: ut, unde mors oriebátur, 
inde vita resúrgeret: et qui in ligno 
vincébat, in ligno quoque vincerétur, 
per Christum Dóminum nostrum. Per 
quem majestátem tuam laudant Angeli, 
adórant Dóminatiónes, tremunt 
Potestátes coeli coelorúmque Virtútes, 
ac beáta Séraphim, sócia exsultatióne 
concélebrant. Cum quibus et nostras 
voces ut admitti júbeas deprecámur, 
súpplici confessióne dicéntes: