In illo témpore: Discúbuit Jesus, et 
duódecim Apóstoli cum eo. Et ait illis: 
Desidério desiderávi hoc Pascha 
manducáre vobíscum, ántequam pátiar.
Dico enim vobis, quia ex hoc non 
manducábo illud, donec impleátur in 
regno Dei. Et accépto cálice, grátias 
egit, et dixit: Accípite, et divídite inter 
vos. Dico enim vobis, quod non bibam 
de generatióne vitis, donec regnum Dei
véniat. Et accépto pane, grátias egit, et 
fregit,et dedit eis, dicens: Hoc est 
Corpus meum, quod pro vobis datur, 
hoc fácite in meam 
commemmoratiónem. Simíliter et 
cálicem, postquam cœnávit, dicens: 
Hic est calix novum testaméntum in 
sánguine meo, qui pro vobis fundétur.