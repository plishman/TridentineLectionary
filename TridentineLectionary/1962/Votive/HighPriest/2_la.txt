Hebrews, 5: 1-11 
Fratres: Omnis Póntifex ex homínibus 
assúmptus, pro homínibus constituítur 
in iis, quæ sunt ad Deum, ut ófferat 
dona, et sacrifícia pro peccátis: qui 
condolére possit iis, qui ignórant, et 
errant: quóniam et ipse circúmdatus est
infirmitáte: et proptérea debet, 
quemádmodum pro pópulo ita étiam et 
prosemetípso offére pro peccátis. Nec 
quisquam sumit sibi honórem. sed qui 
vocátur a Deo, tamquam Aaron. Sic et 
Christus non semetípsum clarificávit ut 
póntifex fierret, sed qui locútus est ad 
eum: Fílius meus es tu: ego hódie 
génui te. Quemádmodum et in álio loco
dicit: Tu es Sacérdos in ætérnum 
secundum órdinem Melchísedech. Qui 
in diébus carnis suæ preces 
supplicationésque ad eum, qui possit 
illum salvum fácere a morte, cum 
clamóre válido et lácrymis ófferens, 
exaudítus est pro sua reveréntia. Et 
quidem cum esset Fílius Dei didicit ex 
iis, quæ passus est obediéntiam: et 
consummátus, factus est ómnibus 
obtemperántibus sibi, causa salútis 
ætérnæ, appellátus a Deo póntifex 
juxta órdinem Melchísedech. De quo 
nobis grandis sermo, et ininterpretábilis
ad dicéndum.
<br>
<i>(From Septuagesima to Easter the 
Lesser Alleluia is replaced by the Tract,
in Paschal Time only the Greater 
Alleluia is said.)</i>