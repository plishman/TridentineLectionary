In illo témpore: Descéndens Jesus de 
monte, stetit in loco campéstri, et turba
discipulórum ejus, et multitúdo copiósa
plebis ab omni Judǽa, et Jerúsalem, 
et marítima, et Tyri, et Sidónis, qui 
vénerant, ut audírení eum et 
sanaréntur a languóribus suis. Et, qui 
vexabántur a spirítibus immúndis, 
curabántur. Et omnis turba quærébat 
eum tangere: quia virtus de illo exíbat, 
et sanábat omnes. Et ipse, elevátis 
óculis in discípulos suos, dicebat: 
Beáti, páuperes: quia vestrum est 
regnum Dei. Beáti, qui nunc esurítis: 
quia saturabímini. Beáti, qui nunc 
fletis: quia ridébitis. Beáti eritis, cum 
vos óderint hómines, et cum 
separáverint vos et exprobráveriní, et 
ejécerint nomen vestrum tamquam 
malum, propter Fílium hóminis. 
Gaudéte in illa die et exsultáte: ecce 
enim, merces vestra multa est in cælo.