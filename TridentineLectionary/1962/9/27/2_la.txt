Justi autem in perpétuum vivent, et 
apud Dóminum est merces eórum, et 
cogitátio illórum apud Altíssimum. Ídeo 
accípient regnum decóris, et diadéma 
speciéi de manu Dómini: quóniam 
déxtera sua teget eos, et bráchio 
sancto suo deféndet illos, Accípiet 
armatúram zelus illius, et armábit 
creatúram ad ultiónem inimicórum. 
Índuet pro thoráce justítiam, et accípiet 
pro gálea judícium certum. Sumet 
scutum inexpugnábile, æquitátem.