Beatórum Mártyrum paritérque
Pontíficum Cornélii et Cypriáni nos, 
quǽsumus Dómine, festa tueántur: et 
eórum comméndet orátio veneránda. 
Per Dóminum nostrum Jesum 
Christum, Fílium tuum, qui tecum vivit 
et regnat in unitáte Spíritus Sancti, 
Deus, per ómnia sǽcula sæculórum.

(Commemoration of Sts. Euphemia, 
Lucy, & Geminianus)
Præsta, Dómine, précibus nostris cum 
exsultatióne provéntum: ut sanctórum 
Mártyrum Euphémiæ, Lúciæ et 
Geminiáni, quorum diem passiónis 
ánnua devotióne recólimus, étiam fídei 
constántiam subsequámur. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.