Fratres: Hoc enim sentíte in vobis, 
quod et in Christo Jesu. qui cum in 
forma Dei esset, non rapínam 
arbitrátus est esse se æquálem Deo: 
sed semetípsum exinanívit formam 
servi accípiens, in similitúdinem 
hóminum factus, et hábitu invéntus ut 
homo. Humiliávit semetípsum, factus 
obédiens usque ad mortem, mortem 
autem crucis. Propter quod et Deus 
exaltávit illum: et donávit illi nomen, 
quod est super omne nomen:
(Hic genuflectitur)
ut in nómine Jesu omne genuflectátur 
cæléstium, terréstrium, et infernórum: 
et omnis lingua confiteátur, quia 
Dóminus Jesus Christus in glória est 
Dei Patris.