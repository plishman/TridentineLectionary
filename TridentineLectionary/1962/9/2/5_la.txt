In illo témpore: Dixit Jesus discípulis 
Suis parábolam hanc: Homo quidam 
nóbilis ábiit in regiónem longínquam 
accípere sibi regnum et revérti. Vocátis 
autem decem servis suis, dedit eis 
decem mnas et ait ad illot: Negotiámini 
dum vénio. Cives autem ejus óderant 
eum: et misérunt legatiónem post illum,
dicéntes: Nólumus hunc regnáre super 
nos. Et factum est, ut redíret, accépto 
regno; et jussit vocári servos, quibus 
dedit pecúniam, ut sciret quantum 
quisque negotiátus esset. Venit autem 
primus, dicens: Dómine mna tua 
decem mnas acquisívit. Et sit illi: Euge 
bone serve, quia in módico fuísti fidélis,
eris potestátem habens super decem 
civitátes. Et alter venit, dicens: Dómine,
mna tua fecit quinque mnas. Et huic ait:
Et tu esto super quinque civitátes. Et 
alter venit, dicens: Dómine, ecce mna 
tua, quam habui repósitam in sudário; 
tímui enim te, quía homo austérus es: 
tollis quod non posuísti, et metis quod 
non seminásti. Dicit ei: De ore tuo te 
júdico, serve nequam. Sciébas quod 
ego homo austérus sum, tollens quod 
non pósui, et metens quod non 
seminávi: et quare non dedísti 
pecúniam meam ad mensam, ut ego 
véniens cum usúris útique exegíssem 
ìllam? Et adstántibus dixit: Auférte ab 
illo mnam, et date illi, qui decem mnas 
habet. Et dixérunt ei: Dómine, habet 
decem mnas. Dico autem vobis: Quia 
omni habénti dábitur, et abundábit: ab 
eo autem qui non habet, et quod habet,
auferétur ab eo.