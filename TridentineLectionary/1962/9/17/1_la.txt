Dómine Jesu Christe, qui, frigescénte 
mundo, ad inflammándum corda 
nostra tui amóris igne, in carne 
beatíssimi Francísci passiónis tuæ 
sacra Stígmata renovásti: concéde 
propítius; ut ejus méritis et précibus 
crucem júgiter ferámus, et dignos 
fructus poeniténtiæ faciámus: Qui vivis
et regnas, cum Deo Patre in unitáte 
Spíritus Sancti, Deus, per ómnia 
sǽcula sæculórum.