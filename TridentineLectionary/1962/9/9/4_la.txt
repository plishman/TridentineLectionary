In illo témpore: Legisperítus quidam 
volens justificáre seípsum, dixit ad 
Jesum: 'Et quis est meus próximus?' 
Suscípiens autem Jesus, dixit: Homo 
quidam descendébat ab Jerusalem in 
Jéricho, et íncidit in latrones, qui étiam 
despoliavérunt eum: et plagis impósitis 
abiérunt semivivo relicto. Accidit autem 
ut sacérdos quidam descénderet 
eádem via: et viso illo præterívit. 
Simíliter et Levita, cum esset secus 
locum, et vidéret eum, pertránsiit. 
Samaritánus autem quidam iter 
fáciens, venit secus eum: et videns 
eum, misericórdia motus est. Et 
apprópians alligávit vúlnera ejus, 
infúndens óleum, et vinum: et 
impónens illum in juméntum suum, 
duxit in stábulum, et curam ejus egit. Et
áltera die prótulit duas denários, et 
dedit stabulário, et ait: 'Curam illíus 
habe: et quodcúmque supererogáveris,
ego cum redíero reddam tibi.' Quis 
horum trium vidétur tibi próximus fuísse
illi, qui íncidit in latrones? At ille dixit: 
Qul fecit misericórdiam in illum. Et ait illi
Jesus: Vade, et tu fac simíliter.