Caritátis víctima, quam immolántes 
offérimus, sit nobis, Dómine, te 
miseránte, propitiábilis: et, beáti Petri 
précibus et méritis, ad obtinéndum 
patiéntiæ et caritátis augméntum, 
éfficax et salutáris. Per eúndem 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti Deus, per ómnia
sǽcula sæculórum.

(Commemoration of St. Gorgonius, 
Martyr)
Grata tibi sit, Dómine, nostræ servitútis
oblátio: pro qua sanctus Gorgónius 
Martyr intervéntor exsístat. Per 
Dóminum nostrum Jesum Christum, 
Fílium tuum, qui tecum vivit et regnat in
unitáte Spíritus Sancti, Deus, per 
ómnia sǽcula sæculórum.