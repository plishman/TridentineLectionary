Hæc dicet Dóminus: Dissólve 
colligatiónes impietátis solve fascículos
depriméntes, dimítte eos, qui confrácti 
sunt, líberos, et omne onus dirúmpe. 
Frange esuriénti panem tuum, et 
egénos, vagósque induc in domum 
tuam: cum víderis nudum, óperi eum, 
et carnem tuam ne despexéris. Tunc 
erúmpet quasi mane lumen tuum, et 
sanitas tua cítius oriétur, et anteibit 
fáciem tuam justítia tua, et glória 
Dómini cólliget te. Tunc invocábis, et 
Dóminus exáudiet: clamábis, et dicet: 
Ecce adsum. Cum effúderis esuriénti 
ánimam tuam, et anmam afflictam 
repléveris, oriétur in ténebris lux tua, et 
ténebræ tuæ erunt sicut merídies.