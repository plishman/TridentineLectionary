In diébus iliis: Significávit Deus quæ 
opórtet fíeri cito, mittens per Angelum 
suum servo suo Joánni, qui 
testimónium perhíbuit verbo Dei, et 
testimónium Jesu Christi, quæcúmque 
vidit. Beátus qui legit, et audit verba 
prophetíæ hujus: et servat ea, quæ in 
ea scripta sunt: tempus enim prope est.
Joánnes septem ecclésiis, quæ sunt in 
Asia. Grátia vobis, et pax ab eo, qui 
est, et qui erat, et qui ventúrus est: et a 
septem spirítibus, qui in conspéctu 
throni ejus sunt: et a Jesu Christo, qui 
est testis fidélis, primogénitus 
mortuórum, et princeps regum terra', 
qui diléxit nos, et lavit nos a peccátis 
nostris in sanguine suo.